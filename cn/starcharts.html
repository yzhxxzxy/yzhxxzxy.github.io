<!DOCTYPE html>

<!--[if lt IE 9]>
<script src="../js/IE.js"></script>
<![endif]-->

<html lang="cn">
	<head>
		<title>余钊焕的个人网站 - 星图</title>
		<meta charset="UTF-8" />
		<link rel="stylesheet" type="text/css" href="../css/main.css">
		<!--[if !IE]>--><link rel="stylesheet" type="text/css" href="../css/not_IE.css"><!--<![endif]-->
		<link rel="shortcut icon" type="image/x-icon" href="../img/M57.ico" media="screen" />
	</head>
	<body>
		<div align="right">
			<nav>
   	 		<ul>
   	     		<li><a href="../en/starcharts.html">English</a></li>
     	   		<li><a href="../cn/starcharts.html">中文</a></li>
    			</ul>
			</nav>
		</div>
		<br>
		<script src="nav.js"></script>
		<br>
		<h1>中国星官与西方星座六等星图<a href="../starcharts/Starcharts_cn_west.pdf" target="_blank">（PDF格式矢量图下载，1.8MB）</a></h1>
		<p>
			底图：Ed Vazhorov, <a href="http://www.eproject.ru/edownload/19062005/page1.htm" target="_blank"><i>Beginners Star Atlas</i></a><br>
			参考：伊世同《中西对照恒星图表1950.0》<br>　　　陈遵妫《中国天文学史》<br>　　　陈己雄《中国古星图》<br>　　　刘春滨，<a href="http://www.stellarium.org/wiki/index.php/%E4%B8%AD%E6%96%87%E6%98%9F%E5%90%8D%E6%89%A9%E5%85%85%E3%80%90%E7%BB%88%E6%9E%81%E7%89%88%E3%80%91(%E9%80%82%E7%94%A8%E4%BA%8EStellarium_0.10.6.1)" target="_blank">Stellarium中文星名扩展包</a>，<a href="../starcharts/stellarium_cn.zip" target="_blank">终极版</a>
		</p>
		<h2 style="font-size:1.8em; text-align:center;">中国星官与西方星座交叠星图<a href="../starcharts/cn_west.zip" target="_blank">（PNG格式位图下载，24MB）</a></h2>
			<center><img src="../starcharts/samples/sample_cn_west.png" alt="" width="100%" /></center>
		<h2 style="font-size:1.8em; text-align:center;">中国星官图<a href="../starcharts/cn.zip" target="_blank">（PNG格式位图下载，19MB）</a></h2>
			<center><img src="../starcharts/samples/sample_cn.png" alt="" width="100%" /></center>
		<h2 style="font-size:1.8em; text-align:center;">西方星座图<a href="../starcharts/west.zip" target="_blank">（PNG格式位图下载，19MB）</a></h2>
			<center><img src="../starcharts/samples/sample_west.png" alt="" width="100%" /></center>
		<br>
		<br>
		<h1>中国星官：三垣二十八宿</h1>
		<p>
			英文译名来源：<a href="http://www.lcsd.gov.hk/CE/Museum/Space/zh_CN/web/spm/starshine/resources/constemyth/glossary.html" target="_blank">香港太空馆</a><br>
			带星号(*)的星官：在唐<a href="http://www.lcsd.gov.hk/CE/Museum/Space/archive/Research/Literature/c_research_literature_9.htm" target="_blank">《丹元子步天歌》</a>中有记载，但在清乾隆<a href="../starcharts/清乾隆_仪象考成.pdf" target="_blank">《仪象考成》</a>(历元为乾隆九年<sup>[公元1744年]</sup>甲子冬至)和清道光<a href="../starcharts/清道光_仪象考成续编.pdf" target="_blank">《仪象考成续编》</a>(历元为道光廿四年<sup>[公元1844年]</sup>甲辰)中无记载
		</p>
		<h2 style="font-size:1.8em; text-align:center;">紫微垣(Purple Forbidden Enclosure)</h2>
		<ul>
			<li>右垣(Right wall)：右枢(Right pivot)，少尉(Second chief judge)，上辅(First minister)，少辅(Second minister)，上卫(First imperial guard)，少卫(Second imperial guard)，上丞(First prime minister)</li>
			<li>左垣(Left wall)：左枢(Left pivot)，上宰(First premier)，少宰(Second premier)，上弼(First minister)，少弼(Second minister)，上卫(First imperial guard)，少卫(Second Imperial guard)，少丞(Second prime minister)</li>
			<li>北极(Northern pole)：太子(Crown prince)，帝(Emperor)，庶子(Son of concubine)，后宫(Imperial concubine)，天枢(纽星，Celestial pivot)</li>
			<li>北斗(Northern dipper)：天枢(Celestial pivot)，天璇(Celestial rotating jade)，天玑(Celestial shining pearl)，天权(Celestial balance)，玉衡(Jade sighting-tube)，开阳(Opener of heat)，摇光(Twinkling brilliance)</li>
			<li>四辅(Four advisors)，勾陈(Curved array)，天柱(Celestial pillar)，御女(Maids-in-waiting)，尚书(Royal secretary)，天床(Celestial bed)，大理(Chief judge)，阴德(Hidden virtue)，六甲(Six JIA)，五帝内座(Interior seats of five emperors)，华盖(Canopy of the emperor)，杠(Canopy support)，内厨(Inner kitchen)，天枪(Celestial spear)，三公(Three excellencies)，天理(Judge for nobility)，天牢(Celestial prison)，势(Eunuch)，文昌(Administrative center)，内阶(Inner steps)，三师(Three top instructors)，八谷(Eight kinds of crops)，传舍(Guest house)，天厨(Celestial kitchen)，天棓(Celestial flail)</li>
			<li>天皇大帝(Great Emperor of Heaven)，女史(Female protocol)，柱史(Official of royal archives)，天乙(天一，Celestial Great One)，太乙(太一，Frist Great One)，辅(Assistant)，玄戈(Somber lance)，相(Prime minister)，太阳守(Guard of the Sun)，太尊(Royals)</li>
		</ul>
			<div style="text-align:center;"><img src="../starcharts/separate_cn/Purple_Forbidden.png" alt="" width="641" /></div><br>
<script type="text/javascript" src="http://code.jquery.com/jquery-latest.min.js"></script>
<script language="javascript">
$(function(){
  $(".classloader1").click(function(){
    $("#contenthere1").load("load_stars.html");
  });
});
</script>
<div class="classloader1" onclick="this.style.display='none';">
	<div class=hover1 style="font-size:1.2em; cursor:pointer; color:#009;">
		<b>　　（点击以加载所有星官名图）</b>
	</div>
</div>
<div id="contenthere1"></div>
		<br>
		<h1>天文历法相关表格</h1>
		<h2 style="font-size:1.8em; text-align:center;">十二辰、十二次、二十八宿、十二分野和太岁纪年</h2>
		<table class=table1 style="margin:auto;">
			<thead> 
				<tr>
					<th scope="rowgroup">方位</th> 
					<th scope="col" colspan="3">北方玄武</th> 
					<th scope="col" colspan="3">西方白虎</th>
					<th scope="col" colspan="3">南方朱雀</th>
					<th scope="col" colspan="3">东方苍龙</th>
				</tr> 
			</thead>
			<tbody> 
			 	<tr>
			 		<th scope="row">十二辰</th>
			 		<td>丑</td> 
			 		<td>子</td>
			 		<td>亥</td>
			 		<td>戌</td>
			 		<td>酉</td>
			 		<td>申</td>
			 		<td>未</td>
			 		<td>午</td>
			 		<td>巳 </td>
			 		<td>辰</td>
			 		<td>卯</td>
			 		<td>寅</td>
			 	</tr>
			 	<tr>
			 		<th scope="row">赤经或黄经</th>
			 		<td>18<sup>h</sup>-20<sup>h</sup></td> 
			 		<td>20<sup>h</sup>-22<sup>h</sup></td>
			 		<td>22<sup>h</sup>-0<sup>h</sup></td>
			 		<td>0<sup>h</sup>-2<sup>h</sup></td>
			 		<td>2<sup>h</sup>-4<sup>h</sup></td>
			 		<td>4<sup>h</sup>-6<sup>h</sup></td>
			 		<td>6<sup>h</sup>-8<sup>h</sup></td>
			 		<td>8<sup>h</sup>-10<sup>h</sup></td>
			 		<td>10<sup>h</sup>-12<sup>h</sup></td>
			 		<td>12<sup>h</sup>-14<sup>h</sup></td>
			 		<td>14<sup>h</sup>-16<sup>h</sup></td>
			 		<td>16<sup>h</sup>-18<sup>h</sup></td>
			 	</tr>
			 	<tr>
			 		<th scope="row">十二次</th>
			 		<td>星纪</td> 
			 		<td>玄枵</td>
			 		<td>娵訾</td>
			 		<td>降娄</td>
			 		<td>大梁</td>
			 		<td>实沈</td>
			 		<td>鹑首</td>
			 		<td>鹑火</td>
			 		<td>鹑尾</td>
			 		<td>寿星</td>
			 		<td>大火</td>
			 		<td>析木</td>
			 	</tr>
			 	<tr>
			 		<th scope="row">二十八宿</th>
			 		<td>斗、牛</td> 
			 		<td>女、虚、危</td>
			 		<td>室、壁</td>
			 		<td>奎、娄</td>
			 		<td>胃、昴、毕</td>
			 		<td>觜、参</td>
			 		<td>井、鬼</td>
			 		<td>柳、星、张</td>
			 		<td>翼、轸</td>
			 		<td>角、亢</td>
			 		<td>氐、房、心</td>
			 		<td>尾、箕</td>
			 	</tr>
			 	<tr>
			 		<th scope="row">十二分野</th>
			 		<td>吴·扬州</td> 
			 		<td>齐·青州</td>
			 		<td>卫·并州</td>
			 		<td>鲁·徐州</td>
			 		<td>赵·冀州</td>
			 		<td>晋·益州</td>
			 		<td>秦·雍州</td>
			 		<td>周·三河</td>
			 		<td>楚·荆州</td>
			 		<td>郑·兖州</td>
			 		<td>宋·豫州</td>
			 		<td>燕·幽州</td>
			 	</tr>
			 	<tr>
			 		<th scope="row">太岁纪年岁阴</th>
			 		<td>寅</td> 
			 		<td>卯</td>
			 		<td>辰</td>
			 		<td>巳</td>
			 		<td>午</td>
			 		<td>未</td>
			 		<td>申</td>
			 		<td>酉</td>
			 		<td>戌</td>
			 		<td>亥</td>
			 		<td>子</td>
			 		<td>丑</td>
			 	</tr>
			 	<tr>
			 		<th scope="row">岁阴名</th>
			 		<td>摄提格</td>
			 		<td>单阏</td>
			 		<td>执徐</td>
			 		<td>大荒骆</td>
			 		<td>敦牂</td>			 		
			 		<td>叶洽</td>
			 		<td>涒滩</td>
			 		<td>作鄂</td>
			 		<td>阉茂</td>
			 		<td>大渊献</td>
			 		<td>困敦</td>
			 		<td>赤奋若</td> 
			 	</tr>
		 	</tbody>
		</table>
		<br>
		<h2 style="font-size:1.8em; text-align:center;">太岁纪年岁阳</h2>
		<table class=table1 style="margin:auto;">
			<thead> 
				<tr>
			 		<th scope="rowgroup">天干</th>
			 		<th scope="col">甲</td>
			 		<th scope="col">乙</td> 
			 		<th scope="col">丙</td>
			 		<th scope="col">丁</td>
			 		<th scope="col">戊</td>
			 		<th scope="col">己</td>
			 		<th scope="col">庚</td>			 		
			 		<th scope="col">辛</td>
			 		<th scope="col">壬</td>
			 		<th scope="col">癸</td>
			 	</tr>
			</thead>
			<tbody> 
			 	<tr>
			 		<th scope="row">尔雅岁名</th>
			 		<td>阏逢</td>
			 		<td>旃蒙</td> 
			 		<td>柔兆</td>
			 		<td>强圉</td>
			 		<td>著雍</td>
			 		<td>屠维</td>
			 		<td>上章</td>			 		
			 		<td>重光</td>
			 		<td>玄黓</td>
			 		<td>昭阳</td>
			 	</tr>
			 	<tr>
			 		<th scope="row">史记岁名</th>
			 		<td>焉逢</td>
			 		<td>端蒙</td> 
			 		<td>游兆</td>
			 		<td>彊梧</td>
			 		<td>徒维</td>
			 		<td>祝犁</td>
			 		<td>商横</td>			 		
			 		<td>昭阳</td>
			 		<td>横艾</td>
			 		<td>尚章</td>
			 	</tr>
		 	</tbody>
		</table>
		<br>
		<h2 style="font-size:1.8em; text-align:center;">太岁纪年岁阴</h2>
		<table class=table1 style="margin:auto;">
			<thead> 
				<tr>
			 		<th scope="rowgroup">地支</th>
			 		<th scope="col">子</td>
			 		<th scope="col">丑</td> 
			 		<th scope="col">寅</td>
			 		<th scope="col">卯</td>
			 		<th scope="col">辰</td>
			 		<th scope="col">巳</td>
			 		<th scope="col">午</td>			 		
			 		<th scope="col">未</td>
			 		<th scope="col">申</td>
			 		<th scope="col">酉</td>
			 		<th scope="col">戌</td>
			 		<th scope="col">亥</td>
			 	</tr>
			</thead>
			<tbody> 
			 	<tr>
			 		<th scope="row">尔雅岁名</th>
			 		<td>困敦</td>
			 		<td>赤奋若</td> 
			 		<td>摄提格</td>
			 		<td>单阏</td>
			 		<td>执徐</td>
			 		<td>大荒落</td>
			 		<td>敦牂</td>			 		
			 		<td>协洽</td>
			 		<td>涒滩</td>
			 		<td>作噩</td>
			 		<td>阉茂</td>
			 		<td>大渊献</td>
			 	</tr>
			 	<tr>
			 		<th scope="row">史记岁名</th>
			 		<td>困敦</td>
			 		<td>赤奋若</td> 
			 		<td>摄提格</td>
			 		<td>单阏</td>
			 		<td>执徐</td>
			 		<td>大荒骆</td>
			 		<td>敦牂</td>			 		
			 		<td>叶洽</td>
			 		<td>涒滩</td>
			 		<td>作鄂</td>
			 		<td>阉茂</td>
			 		<td>大渊献</td>
			 	</tr>
		 	</tbody>
		</table>
		<br>
		<br>
		<h1>星官相关古文编集</h1>
		<h2 style="font-size:1.8em; text-align:center;"><a href="http://ctext.org/shang-shu/canon-of-yao/zhs" target="_blank">尚书·尧典</a></h2>
			<p>
　　…………<br>
　　（帝尧）乃命羲和，钦若昊天，历象日月星辰，敬授人时。分命羲仲，宅嵎夷，曰旸谷。寅宾出日，平秩东作。<b>日中，星鸟，以殷仲春。</b>厥民析，鸟兽孳尾。申命羲叔，宅南交。平秩南讹，敬致。<b>日永，星火，以正仲夏。</b>厥民因，鸟兽希革。分命和仲，宅西，曰昧谷。寅饯纳日，平秩西成。<b>宵中，星虚，以殷仲秋。</b>厥民夷，鸟兽毛毨。申命和叔，宅朔方，曰幽都。平在朔易。<b>日短，星昴，以正仲冬。</b>厥民隩，鸟兽氄毛。帝曰：“咨！汝羲暨和。<b>期三百有六旬有六日，以闰月定四时，成岁。</b>允釐百工，庶绩咸熙。”<br>
　　…………
			</p>
		<br>
		<h2 style="font-size:1.8em; text-align:center;"><a href="http://ctext.org/da-dai-li-ji/xia-xiao-zheng/zhs" target="_blank">大戴礼记·夏小正</a></h2>
			<p>
　　正月：……鞠则见。鞠者何？星名也。鞠则见者，岁再见尔。初昏参中。盖记时也云。斗柄县在下。言斗柄者，所以著参之中也。……<br>
　　二月：……<br>
　　三月：参则伏。伏者，非亡之辞也。星无时而不见，我有不见之时，故曰伏云。……<br>
　　四月：昴则见。初昏南门正。南门者，星也。岁再见。壹正，盖大正所取法也。……<br>
　　五月：参则见。参也者，伐星也，故尽其辞也。……初昏大火中。大火者，心也。……<br>
　　六月：初昏斗柄正在上。五月大火中，六月斗柄正在上，用此见斗柄之不正当心也，盖当依依尾也。……<br>
　　七月：……汉案户。汉也者，河也。案户也者，直户也，言正南北也。……初昏织女正东乡。……斗柄县在下则旦。<br>
　　八月：……辰则伏。辰也者，谓星也。伏也者，入而不见也。……参中则旦。<br>
　　九月：内火。内火也者，大火；大火也者，心也。……辰系于日。……<br>
　　十月：……初昏南门见。南门者，星名也，及此再见矣。……织女正北乡，则旦。织女，星名也。<br>
　　十一月：……日冬至，阳气至，始动，……<br>
　　十二月：……
			</p>
		<br>
		<h2 style="font-size:1.8em; text-align:center;"><a href="http://ctext.org/book-of-poetry/qi-yue/zhs" target="_blank">诗经·国风·豳风·七月</a></h2>
			<p>
　　七月流<b>火</b>，九月授衣。一之日觱发，二之日栗烈。<br>
　　无衣无褐，何以卒岁？三之日于耜，四之日举趾。同我妇子，馌彼南亩。田畯至喜。<br>
　　…………<br>
			</p>
		<br>
		<h2 style="font-size:1.8em; text-align:center;"><a href="http://ctext.org/book-of-poetry/da-dong/zhs" target="_blank">诗经·小雅·谷风之什·大东</a></h2>
			<p>
　　…………<br>
　　或以其酒，不以其浆。鞙鞙佩璲，不以其长。<br>
　　维天有<b>汉</b>，监亦有光。跂彼<b>织女</b>，终日七襄。<br>
<br>
　　虽则七襄，不成报章。睆彼<b>牵牛</b>，不以服箱。<br>
　　东有<b>启明</b>，西有<b>长庚</b>。有救天<b>毕</b>，载施之行。<br>
<br>
　　维南有<b>箕</b>，不可以簸扬。维北有<b>斗</b>，不可以挹酒浆。<br>
　　维南有<b>箕</b>，载翕其舌。维北有<b>斗</b>，西柄之揭。<br>
			</p>

		<br>
		<h2 style="font-size:1.8em; text-align:center;"><a href="http://ctext.org/er-ya/shi-tian/zhs" target="_blank">尔雅·释天</a></h2>
			<p>
　　…………<br>
　　大岁在甲曰阏逢，在乙曰旃蒙，在丙曰柔兆，在丁曰强圉，在戊曰著雍，在己曰屠维，在庚曰上章，在辛曰重光，在壬曰玄黓，在癸曰昭阳。——岁阳。<br>
　　大岁在寅曰摄提格，在卯曰单阏，在辰曰执徐，在巳曰大荒落，在午曰敦牂，在未曰协洽，在申曰涒滩，在酉曰作噩，在戌曰阉茂，在亥曰大渊献，在子曰困敦，在丑曰赤奋若。<br>
　　载，岁也。夏曰岁，商曰祀，周曰年，唐虞曰载。——岁名。<br>
　　…………<br>
　　寿星，角亢也。天根，氐也。天驷，房也。大辰，房心尾也。大火谓之大辰，析木谓之津。箕斗之间，汉津也。星纪，斗牵牛也。玄枵，虚也。颛顼之虚，虚也。北陆，虚也。营室谓之定。娵觜之口，营室东壁也。降娄，奎娄也。大梁，昴也。西陆，昴也。浊谓之毕，咮谓之柳。柳，鹑火也。北极谓之北辰，何鼓谓之牵牛，明星谓之启明。彗星为欃枪，奔星为彴约。——星名。<br>
　　…………<br>
			</p>
		<br>
		<h2 style="font-size:1.8em; text-align:center;"><a href="http://ctext.org/liji/yue-ling/zhs" target="_blank">礼记·月令</a></h2>
			<p>
　　孟春之月，日在营室，昏参中，旦尾中。……	<br>
　　仲春之月，日在奎，昏弧中，旦建星中。……<br>
　　季春之月，日在胃，昏七星中，旦牵牛中。……<br>
　　孟夏之月，日在毕，昏翼中，旦婺女中。……<br>
　　仲夏之月，日在东井，昏亢中，旦危中。……<br>
　　季夏之月，日在柳，昏火中，旦奎中。……<br>
　　孟秋之月，日在翼，昏建星中，旦毕中。……<br>
　　仲秋之月，日在角，昏牵牛中，旦觜觿中。……<br>
　　季秋之月，日在房，昏虚中，旦柳中。……<br>
　　孟冬之月，日在尾，昏危中，旦七星中。……<br>
　　仲冬之月，日在斗，昏东壁中，旦轸中。……<br>
　　季冬之月，日在婺女，昏娄中，旦氐中。……
			</p>
		<br>
		<h2 style="font-size:1.8em; text-align:center;"><a href="http://ctext.org/chun-qiu-zuo-zhuan/xiang-gong-jiu-nian/zhs" target="_blank">春秋左氏传·襄公九年</a></h2>
			<p>
　　春，宋灾。……<br>
　　晋侯问于士弱曰：“吾闻之，宋灾，于是乎知有天道。何故？”对曰：“<b>古之火正，或食于心，或食于咮，以出内火。是故咮为鹑火，心为大火。陶唐氏之火正阏伯，居商丘，祀大火，而火纪时焉。相土因之，故商主大火。</b>商人阅其祸败之衅，必始于火，是以日知其有天道也。”公曰：“可必乎？”对曰：“在道。国乱无象，不可知也。”<br>
　　…………	
			</p>
			<br>
		<h2 style="font-size:1.8em; text-align:center;"><a href="http://ctext.org/chun-qiu-zuo-zhuan/zhao-gong-yuan-nian/zhs" target="_blank">春秋左氏传·昭公元年</a></h2>
			<p>
　　…………<br>
　　晋侯有疾，郑伯使公孙侨如晋聘，且问疾。叔向问焉，曰：“寡君之疾病，卜人曰：‘实沈、台骀为祟。’史莫之知。敢问此何神也？”子产曰：“<b>昔高辛氏有二子，伯曰阏伯，季曰实沈，居于旷林，不相能也。日寻干戈，以相征讨。后帝不臧，迁阏伯于商丘，主辰。商人是因，故辰为商星。迁实沈于大夏，主参。唐人是因，以服事夏、商。其季世曰唐叔虞。当武王邑姜方震大叔，梦帝谓己：‘余命而子曰虞，将与之唐，属诸参，而蕃育其子孙。’及生，有文在其手曰‘虞’，遂以命之。及成王灭唐而封大叔焉，故参为晋星。</b>由是观之，则实沈，参神也。昔金天氏有裔子曰昧，为玄冥师，生允格、台骀。台骀能业其官，宣汾、洮，障大泽，以处大原。帝用嘉之，封诸汾川。沈、姒、蓐、黄，实守其祀。今晋主汾而灭之矣。由是观之，则台骀，汾神也。抑此二者，不及君身。山川之神，则水旱疠疫之灾，于是乎禜之。日月星辰之神，则雪霜风雨之不时，于是乎禜之。若君身，则亦出入饮食哀乐之事也，山川星辰之神，又何为焉？侨闻之，君子有四时：朝以听政，昼以访问，夕以脩令，夜以安身。于是乎节宣其气，勿使有所壅闭湫底，以露其体。兹心不爽，而昏乱百度。今无乃壹之，则生疾矣。侨又闻之，内官不及同姓，其生不殖，美先尽矣，则相生疾。君子是以恶之。故《志》曰：“买妾不知其姓，则卜之。”违此二者，古之所慎也。男女辨姓，礼之大司也。今君内实有四姬焉，其无乃是也乎？若由是二者，弗可为也已。四姬有省犹可，无则必生疾矣。”叔向曰：“善哉！肸未之闻也。此皆然矣。”叔向出，行人挥送之。叔向问郑故焉，且问子皙。对曰：“其与几何？无礼而好陵人，怙富而卑其上，弗能久矣。”晋侯闻子产之言，曰：“博物君子也。”重贿之。<br>
　　…………	
			</p>
		<br>
		<h2 style="font-size:1.8em; text-align:center;"><a href="http://ctext.org/guo-yu/zhou-yu-xia/zhs" target="_blank">国语·周语下</a></h2>
			<p>
　　…………<br>
　　（周景）王曰：“七律者何？”（伶州鸠）对曰：“<b>昔武王伐殷，岁在鹑火，月在天驷，日在析木之津，辰在斗柄，星在天鼋。星与日辰之位，皆在北维。</b>颛顼之所建也，帝喾受之。我姬氏出自天鼋，及析木者，有建星及牵牛焉，则我皇妣大姜之侄伯陵之后，逄公之所凭神也。岁之所在，则我有周之分野也，月之所在，辰马农祥也。我太祖后稷之所经纬也，王欲合是五位三所而用之。自鹑及驷七列也。南北之揆七同也，凡人神以数合之，以声昭之。数合声和，然后可同也。故以七同其数，而以律和其声，于是乎有七律。”<br>
　　…………	
			</p>
		<br>
		<h2 style="font-size:1.8em; text-align:center;"><a href="http://ctext.org/shiji/tian-guan-shu/zhs" target="_blank">史记·天官书</a></h2>
			<div style="font-size:1.2em">
　　<b>中宫天极星</b>，其一明者，太一常居也；旁三星三公，或曰子属。后句四星，末大星正妃，馀三星后宫之属也。环之匡卫十二星，藩臣。皆曰紫宫。<br>
　　前列直斗口三星，随北端兑，若见若不，曰阴德，或曰天一。紫宫左三星曰天枪，右五星曰天棓，后六星绝汉抵营室，曰阁道。<br>
　　北斗七星，所谓“旋、玑、玉衡以齐七政”。杓携龙角，衡殷南斗，魁枕参首。用昏建者杓；杓，自华以西南。夜半建者衡；衡，殷中州河、济之闲。平旦建者魁；魁，海岱以东北也。斗为帝车，运于中央，临制四乡。分阴阳，建四时，均五行，移节度，定诸纪，皆系于斗。<br>
<script src="../js/showhide.js"></script>
<div class=hover1 style="cursor:pointer; color:#009;" onclick="isHidden('divHidden_2'); this.style.display='none';">
	<b>　　（点击以显示全文）</b></div>
<div id="divHidden_2" style="display:none">
　　斗魁戴匡六星曰文昌宫：一曰上将，二曰次将，三曰贵相，四曰司命，五曰司中，六曰司禄。在斗魁中，贵人之牢。魁下六星，两两相比者，名曰三能。三能色齐，君臣和；不齐，为乖戾。辅星明近，辅臣亲强；斥小，疏弱。<br>
　　杓端有两星：一内为矛，招摇；一外为盾，天锋。有句圜十五星，属杓，曰贱人之牢。其牢中星实则囚多，虚则开出。<br>
　　天一、枪、棓、矛、盾动摇，角大，兵起。<br>
　　<b>东宫苍龙</b>，房、心。<b>心</b>为明堂，大星天王，前后星子属。不欲直，直则天王失计。<b>房</b>为府，曰天驷。其阴，右骖。旁有两星曰衿；北一星曰辖。东北曲十二星曰旗。旗中四星天市；中六星曰市楼。市中星众者实；其虚则秏。房南众星曰骑官。<br>
　　左<b>角</b>，李；右角，将。大角者，天王帝廷。其两旁各有三星，鼎足句之，曰摄提。摄提者，直斗杓所指，以建时节，故曰“摄提格”。<b>亢</b>为疏庙，主疾。其南北两大星，曰南门。<b>氐</b>为天根，主疫。<br>
　　<b>尾</b>为九子，曰君臣；斥绝，不和。<b>箕</b>为敖客，曰口舌。<br>
　　火犯守角，则有战。房、心，王者恶之也。<br>
　　<b>南宫朱鸟</b>，权、衡。衡，太微，三光之廷。匡卫十二星，藩臣：西，将；东，相；南四星，执法；中，端门；门左右，掖门。门内六星，诸侯。其内五星，五帝坐。后聚一十五星，蔚然，曰郎位；傍一大星，将位也。月、五星顺入，轨道，司其出，所守，天子所诛也。其逆入，若不轨道，以所犯命之；中坐，成形，皆群下从谋也。金、火尤甚。廷藩西有隋星五，曰少微，士大夫。权，轩辕。轩辕，黄龙体。前大星，女主象；旁小星，御者后宫属。月、五星守犯者，如衡占。<br>
　　<b>东井</b>为水事。其西曲星曰钺。钺北，北河；南，南河；两河、天阙闲为关梁。<b>舆鬼</b>，鬼祠事；中白者为质。火守南北河，兵起，谷不登。故德成衡，观成潢，伤成钺，祸成井，诛成质。<br>
　　<b>柳</b>为鸟注，主木草。<b>七星</b>，颈，为员官。主急事。<b>张</b>，素，为厨，主觞客。<b>翼</b>为羽翮，主远客。<br>
　　<b>轸</b>为车，主风。其旁有一小星，曰长沙，星星不欲明；明与四星等，若五星入轸中，兵大起。轸南众星曰天库楼；库有五车。车星角若益众，及不具，无处车马。<br>
　　<b>西宫咸池</b>，曰天五潢。五潢，五帝车舍。火入，旱；金，兵；水，水。中有三柱；柱不具，兵起。<br>
　　<b>奎</b>曰封豕，为沟渎。<b>娄</b>为聚众。<b>胃</b>为天仓。其南众星曰廥积。<br>
　　<b>昴</b>曰髦头，胡星也，为白衣会。<b>毕</b>曰罕车，为边兵，主弋猎。其大星旁小星为附耳。附耳摇动，有谗乱臣在侧。昴、毕闲为天街。其阴，阴国；阳，阳国。<br>
　　<b>参</b>为白虎。三星直者，是为衡石。下有三星，兑，曰罚，为斩艾事。其外四星，左右肩股也。小三星隅置，曰<b>觜觿</b>，为虎首，主葆旅事。其南有四星，曰天厕。厕下一星，曰天矢。矢黄则吉；青、白、黑，凶。其西有句曲九星，三处罗：一曰天旗，二曰天苑，三曰九游。其东有大星曰狼。狼角变色，多盗贼。下有四星曰弧，直狼。狼比地有大星，曰南极老人。老人见，治安；不见，兵起。常以秋分时候之于南郊。<br>
　　附耳入毕中，兵起。<br>
　　<b>北宫玄武</b>，虚、危。<b>危</b>为盖屋；<b>虚</b>为哭泣之事。<br>
　　其南有众星，曰羽林天军。军西为垒，或曰钺。旁有一大星为北落。北落若微亡，军星动角益希，及五星犯北落，入军，军起。火、金、水尤甚：火，军忧；水，患；木、土，军吉。危东六星，两两相比，曰司空。<br>
　　<b>营室</b>为清庙，曰离宫、阁道。汉中四星，曰天驷。旁一星，曰王良。王良策马，车骑满野。旁有八星，绝汉，曰天潢。天潢旁，江星。江星动，人涉水。<br>
　　杵、臼四星，在危南。匏瓜，有青黑星守之，鱼盐贵。<br>
　　<b>南斗</b>为庙，其北建星。建星者，旗也。<b>牵牛</b>为牺牲。其北河鼓。河鼓大星，上将；左右，左右将。<b>婺女</b>，其北织女。织女，天女孙也。<br>
　　察日、月之行以揆<b>岁星</b>顺逆。曰东方木，主春，日甲、乙。……<br>
　　以<b>摄提格岁</b>：岁阴左行在寅，岁星右转居丑。正月，与斗、牵牛晨出东方，名曰监德。色苍苍有光。其失次，有应见柳。岁早，水；晚，旱。<br>
　　岁星出，东行十二度，百日而止，反逆行；逆行八度，百日，复东行。岁行三十度十六分度之七，率日行十二分度之一，十二岁而周天。出常东方，以晨；入于西方，用昏。<br>
　　<b>单阏岁</b>：岁阴在卯，星居子。以二月与婺女、虚、危晨出，曰降入。大有光。其失次，有应见张。其岁大水。<br>
　　<b>执徐岁</b>：岁阴在辰，星居亥。以三月与营室、<b>东壁</b>晨出，曰青章。青青甚章。其失次，有应见轸。岁早，旱；晚，水。<br>
　　<b>大荒骆岁</b>：岁阴在巳，星居戌。以四月与奎、娄晨出，曰跰踵。熊熊赤色，有光。其失次，有应见亢。<br>
　　<b>敦牂岁</b>：岁阴在午，星居酉。以五月与胃、昴、毕晨出，曰开明。炎炎有光。偃兵；唯利公王，不利治兵。其失次，有应见房。岁早，旱；晚，水。<br>
　　协洽岁：岁阴在未，星居申。以六月与觜觿、参晨出，曰长列。昭昭有光。利行兵。其失次，有应见箕。<br>
　　<b>涒滩岁</b>：岁阴在申，星居未。以七月与东井、舆鬼晨出，曰大音。昭昭白。其失次，有应见牵牛。<br>
　　<b>作鄂岁</b>：岁阴在酉，星居午。以八月与柳、七星、张晨出，曰长王。作作有芒。国其昌，熟谷。其失次，有应见危。有旱而昌，有女丧，民疾。<br>
　　<b>阉茂岁</b>：岁阴在戌，星居巳。以九月与翼、轸晨出，曰天睢。白色大明。其失次，有应见东壁。岁水，女丧。<br>
　　<b>大渊献岁</b>：岁阴在亥，星居辰。以十月与角、亢晨出，曰大章。苍苍然，星若跃而阴出旦，是谓“正平”。起师旅，其率必武；其国有德，将有四海。其失次，有应见娄。<br>
　　<b>困敦岁</b>：岁阴在子，星居卯。以十一月与氐、房、心晨出，曰天泉。玄色甚明。江池其昌，不利起兵。其失次，有应昴。<br>
　　<b>赤奋若岁</b>：岁阴在丑，星居寅，以十二月与尾、箕晨出，曰天皓。黫然黑色甚明。其失次，有应见参。<br>
　　…………<br>
　　岁星一曰摄提，曰重华，曰应星，曰纪星。营室为清庙，岁星庙也。<br>
　　察刚气以处<b>荧惑</b>。曰南方火，主夏，日丙、丁。……<br>
　　法，出东行十六舍而止；逆行二舍；六旬，复东行，自所止数十舍，十月而入西方；伏行五月，出东方。其出西方曰“反明”，主命者恶之。东行急，一日行一度半。……<br>
　　心为明堂，荧惑庙也。谨候此。<br>
　　历斗之会以定<b>填星</b>之位。曰中央土，主季夏，日戊、己，黄帝，主德，女主象也。……<br>
　　其一名曰地侯，主岁。岁行十度百十二分度之五，日行二十八分度之一，二十八岁周天。……<br>
　　……<br>
　　斗为文太室，填星庙，天子之星也。<br>
　　…………<br>
　　填星出百二十日而逆西行，西行百二十日反东行。见三百三十日而入，入三十日复出东方。太岁在甲寅，镇星在东壁，故在营室。<br>
　　察日行以处位<b>太白</b>。曰西方，秋，日庚、辛，主杀。……其出行十八舍二百四十日而入。入东方，伏行十一舍百三十日；其入西方，伏行三舍十六日而出。……<br>
　　其纪上元，以摄提格之岁，与营室晨出东方，至角而入；与营室夕出西方，至角而入；与角晨出，入毕；与角夕出，入毕；与毕晨出，入箕；与毕夕出，入箕；与箕晨出，入柳；与箕夕出，入柳；与柳晨出，入营室；与柳夕出，入营室。凡出入东西各五，为八岁，二百二十日，复与营室晨出东方。其大率，岁一周天。其始出东方，行迟，率日半度，一百二十日，必逆行一二舍；上极而反，东行，行日一度半，一百二十日入。其庳，近日，曰明星，柔；高，远日，曰大嚣，刚。其始出西，行疾，率日一度半，百二十日；上极而行迟，日半度，百二十日，旦入，必逆行一二舍而入。其庳，近日，曰大白，柔；高，远日，曰大相，刚。出以辰、戌，入以丑、未。<br>
　　…………<br>
　　亢为疏庙，太白庙也。太白，大臣也，其号上公。其他名殷星、太正、营星、观星、宫星、明星、大衰、大泽、终星、大相、天浩、序星、月纬。大司马位谨候此。<br>
　　察日辰之会，以治<b>辰星</b>之位。曰北方水，太阴之精，主冬，日壬、癸。……<br>
　　是正四时：仲春春分，夕出郊奎、娄、胃东五舍，为齐；仲夏夏至，夕出郊东井、舆鬼、柳东七舍，为楚；仲秋秋分，夕出郊角、亢、氐、房东四舍，为汉；仲冬冬至，晨出郊东方，与尾、箕、斗、牵牛俱西，为中国。其出入常以辰、戌、丑、未。<br>
　　…………<br>
　　其出东方，行四舍四十八日，其数二十日，而反入于东方；其出西方，行四舍四十八日，其数二十日，而反入于西方。其一候之营室、角、毕、箕、柳。出房、心闲，地动。<br>
　　……<br>
　　角、亢、氐，兖州。房、心，豫州。尾、箕，幽州。斗，江、湖。牵牛、婺女，杨州。虚、危，青州。营室至东壁，并州。奎、娄、胃，徐州。昴、毕，冀州。觜觿、参，益州。东井、舆鬼，雍州。柳、七星、张，三河。翼、轸，荆州。<br>
　　七星为员官，辰星庙，蛮夷星也。<br>
　　…………<br>
　　月食始日，五月者六，六月者五，五月复六，六月者一，而五月者五，凡百一十三月而复始。故月蚀，常也；日蚀，为不臧也。<br>
　　…………<br>
　　星坠至地，则石也。河、济之闲，时有坠星。<br>
　　…………<br>
　　太史公曰：自初生民以来，世主曷尝不历日月星辰？及至五家、三代，绍而明之，内冠带，外夷狄，分中国为十有二州，仰则观象于天，俯则法类于地。天则有日月，地则有阴阳。天有五星，地有五行。天则有列宿，地则有州域。三光者，阴阳之精，气本在地，而圣人统理之。<br>
　　……<br>
　　昔之传天数者：高辛之前，重、黎；于唐、虞，羲、和；有夏，昆吾；殷商，巫咸；周室，史佚、苌弘；于宋，子韦；郑则裨灶；在齐，甘公；楚，唐眛；赵，尹皋；魏，石申。<br>
　　……<br>
　　太史公推古天变，未有可考于今者。盖略以春秋二百四十二年之闲，日蚀三十六，彗星三见，宋襄公时星陨如雨。……<br>
　　二十八舍主十二州，斗秉兼之，所从来久矣。秦之疆也，候在太白，占于狼、弧。吴、楚之疆，候在荧惑，占于鸟衡。燕、齐之疆，候在辰星，占于虚、危。宋、郑之疆，候在岁星，占于房、心。晋之疆，亦候在辰星，占于参罚。<br>
　　……<br>
　　秦始皇之时，十五年彗星四见，久者八十日，长或竟天。……<br>
　　……<br>
　　汉之兴，五星聚于东井。平城之围，月晕参、毕七重。诸吕作乱，日蚀，昼晦。……<br>
　　…………
</div>
			</div>
		<br>
		<h2 style="font-size:1.8em; text-align:center;"><a href="http://ctext.org/wiki.pl?if=gb&chapter=993298&remap=gb" target="_blank">晋书·天文志上</a></h2>
			<div style="font-size:1.2em">
　　……黄帝创受《河图》，始明休咎，故其《星传》尚有存焉。降在高阳，乃命南正重司天，北正黎司地。爰洎帝喾，亦式序三辰。唐虞则羲和继轨，有夏则昆吾绍德。年代绵邈，文籍靡传。至于殷之巫咸，周之史佚，格言遗记，于今不朽。其诸侯之史，则鲁有梓慎，晋有卜偃，郑有裨灶，宋有子韦，齐有甘德，楚有唐昧，赵有尹皋，魏有石申夫，皆掌著天文，各论图验。其巫咸、甘、石之说，后代所宗。暴秦燔书，六经残灭，天官星占，存而不毁。及汉景武之际，司马谈父子继为史官，著《天官书》，以明天人之道。其后中垒校尉刘向，广《洪范》灾条，作《皇极论》，以参往之行事。及班固叙汉史，马续述《天文》，而蔡邕、谯周各有撰录，司马彪采之，以继前志。今详众说，以著于篇。<br>
　　…………<br>
　　<b>◎中宫</b><br>
　　北极五星，钩陈六星，皆在<b>紫宫</b>中。北极，北辰最尊者也，其纽星，天之枢也。天运无穷，三光迭耀，而极星不移，故曰“居其所而众星共之”。第一星主月，太子也。第二星主日，帝王也；亦太乙之坐，谓最赤明者也。第三星主五星，庶子也。中星不明，主不用事；右星不明，太子忧。钩陈，后宫也，大帝之正妃也，大帝之常居也。北四星曰女御宫，八十一御妻之象也。钩陈口中一星曰天皇大帝，其神曰耀魄宝，主御群灵，执万神图。抱北极四星曰四辅，所以辅佐北极而出度授政也。大帝上九星曰华盖，所以覆蔽大帝之坐也。盖下九星曰杠，盖之柄也。华盖下五星曰五帝内坐，设叙顺帝所居也。客星犯紫宫中坐，大臣犯主。华盖杠旁六星曰六甲，可以分阴阳而配节候，故在帝旁，所以布政教而授农时也。极东一星曰柱下史，主记过；左右史，此之象也。柱史北一星曰女史，妇人之微者，主传漏，故汉有侍史。传舍九星在华盖上，近河，宾客之馆，主胡人入中国。客星守之，备奸使，亦曰胡兵起。传舍南河中五星曰造父，御官也，一曰司马，或曰伯乐。星亡，马大贵。其西河中九星如钩状，曰钩星，直则地动。天一星在紫宫门右星南，天帝之神也，主战斗，知人吉凶者也。太一星在天一南，相近，亦天帝神也，主使十六神，知风雨水旱、兵革饥谨、疾疫灾害所在之国也。<br>
<div class=hover1 style="cursor:pointer; color:#009;" onclick="isHidden('divHidden_3'); this.style.display='none';">
	<b>　　（点击以显示全文）</b></div>
<div id="divHidden_3" style="display:none">
　　紫宫垣十五星，其西番七，东番八，在北斗北。一曰紫微，大帝之坐也，天子之常居也，主命主度也。一曰长垣，一曰天营，一曰旗星，为番卫，备番臣也。宫阙兵起，旗星直，天子出，自将宫中兵。东垣下五星曰天柱，建政教，悬图法。门内东南维五星曰尚书，主纳言，夙夜咨谋；龙作纳言，此之象也。尚书西二星曰阴德、阳德，主周急振抚。宫门左星内二星曰大埋，主平刑断狱也。门外六星曰天床，主寝舍，解息燕休。西南角外二星曰内厨，主六宫之内饮食，主平刑断狱也。门外六星曰天床，主寝舍，解息燕休。西南角外二星曰内厨，主六宫之内饮食，主后妃夫人与太子宴饮。东北维外六星曰天厨，主盛馔。<br>
　　北斗七星在太微北，七政之枢机，阴阳之元本也。故运乎天中，而临制四方，以建四时，而均五行也。魁四星为旋玑，杓三星为玉衡。又曰，斗为人君之象，号令之主也。又为帝车，取乎运动之义也。又魁第一星曰天枢，二曰璇，三曰玑，四曰权，五曰玉衡，六曰开阳，七曰摇光，一至四为魁，五至七为杓。枢为天，璇为地，玑为人，权为时，玉衡为音，开阳为律，摇光为星。石氏云：“第一曰正星，主阳德，天子之象也。二曰法星，主阴刑，女主之位也。三曰令星，主中祸。四曰伐星，主天理，伐无道。五曰杀星，主中央，助四旁，杀有罪。六曰危星，主天仓五谷。七曰部星，亦曰应星，主兵。”又云：“一主天，二主地，三主火，四主水，五主土，六主木，七主金。”又曰：“一主秦，二主楚，三主梁，四主吴，五主燕，六主赵，七主齐。”<br>
　　魁中四星为贵人之牢，曰天理也。辅星傅乎开阳，所以佐斗成功，丞相之象也。七政星明，其国昌；辅星明，则臣强。杓南三星及魁第一星西三星皆曰三公，主宜德化，调七政，和阴阳之官也。<br>
　　文昌六星，在北斗魁前，天之六府也，主集计天道。一曰上将，大将军建威武。二曰次将，尚书正左右。三曰贵相，太常理文绪。四曰司禄、司中，司隶赏功进。五曰司命、司怪，太史主灭咎。六曰司冠，大理佐理宝。所谓一者，起北斗魁前近内阶者也。明润，大小齐，天瑞臻。<br>
　　文昌北六星曰内阶，天皇之阶也。相一星在北斗南。相者，总领百司而掌邦教，以佐帝王安邦国，集众事也。其星明，吉。太阳守一星，在相西，大将大臣之象也，主戒不虞，设武备。西北四星曰势。势，腐刑人也。天牢六星，在北斗魁下，贵人之牢也。<br>
　　<b>太微</b>，天子庭也，五帝之坐也，十二诸侯府也。其外蕃，九卿也。一曰太微为衡。衡，主平也。又为天庭，理法平辞，监升授德，列宿受符，诸神考节，舒情稽疑也。南蕃中二星间曰端门。东曰左执法，廷尉之象也。西曰右执法，御史大夫之象也。执法，所以举刺凶奸者也。左执法之东，左掖门也。右执法之西，右掖门也。东蕃四星，南第一星曰上相，其北，东太阳门；第二星曰次相，其北，中华东门也；第三星曰次将，其北，东太阴门也；第四星曰上将：所谓四辅也。西蕃四星，南第一星曰上将，其北，西太阳门也；第二星曰次将，其北，中华西门也；第三星曰次相，其北，西太阴门也；第四曰上相：亦曰四辅也。东西蕃有芒及动摇者，诸侯谋。执法移，刑罚尤急。月、五星入太微，轨道，吉。其所犯中坐，成刑。<br>
　　其西南角外三星曰明堂，天子布政之宫。明堂西三星曰灵台，观台也，主观云物，察符瑞，候灾变也。左执法东北一星曰谒者，主赞宾客也。谒者东北三星曰三公内坐，朝会之所居也。三公北三星曰九卿内坐，治万事。九卿西五星曰内五诸侯，内待天子，不之国也。辟雍之礼得，则太微、诸侯明。<br>
　　黄帝坐在太微中，含枢纽之神也。天子动得天度，止得地意，从容中道，则太微五帝坐明以光。黄帝坐不明，人主求贤士以辅法，不然则夺势。四帝星夹黄帝坐，东方苍帝，灵威仰之神也；南方赤帝，赤熛怒之神也；西方白帝，白招矩之神也；北方黑帝，叶光纪之神也。<br>
　　五帝坐北一星曰太子，帝储也。太子北一星曰从官，侍臣也。帝坐东北一星曰幸臣。屏四星在端门之内，近右执法。屏，所以雍蔽学帝也。执法主刺举；臣尊敬君上，则星光明润泽。郎位十五星在帝坐东北。一曰依乌郎府也。周官之元士，汉官之光禄、中散、谏议、议郎、三署郎中，是其职也。郎，主守卫也。其星不具，后妃死，幸臣诛。星明大及客星入之，大臣为乱。郎将在郎位北，主阅具，所以为武备也。武贲一星，在太微西蕃北，下台南，静室旄头之骑官也。常陈七星，如毕状，在帝坐北，天子宿卫武贲之士，以设强御也。星摇动，天子自出，明则武兵用，微则兵弱。<br>
　　三台六星，两两而居，起文昌，列抵太微。一曰天住，三公之位也。在人曰三公，在天曰三台，主开德宜符也。西近文昌二星曰上台，为司命，主寿。次二星曰中台，为司中，主宗室。东二星曰下台，为司禄，主兵，所以昭德塞违也。又曰三台为天阶，太一蹑以上下。一曰泰阶。上阶，上星为天子，下星为女主；中阶，上星为诸侯三公，下星为卿大夫；下阶，上星为士，下星为庶人：所以和阴阳而理万物也。君臣和集，如其常度，有变则占其人。<br>
　　南四星曰内平，近职执法平罪之官也。中台之北一星曰太尊，贵戚也。<br>
　　摄提六星，直斗杓之南，主建时节，伺禨祥。摄提为楯，以夹拥帝座也，主九卿。明大，三公恣。客星入之，圣人受制。西三星曰周鼎，主流亡。大角在摄提间。大角者，天王座也。又为天栋，正经纪也。北三星曰帝席，主宴献酬酢。北三星曰梗河，天矛也。一曰天锋，主胡兵。又为丧，故其变动应以兵丧也。星亡，其国有兵谋。其北一星曰招摇，一曰矛楯，其北一星曰玄戈，皆主胡兵，占与梗河略相类也。招摇与北斗杓间曰天库。星去其所，则有库开之祥也。招摇欲与栋星、梗河、北斗相应，则胡兵当来受命于中国。玄戈又主北夷，客星守之，胡大败。天枪三星，在北斗杓东，一曰天钺，天之武备也。故在紫宫之左，所以御难也。女床三星，在纪星北，后宫御也，主女事。天棓五星，在女床北，天子先驱也，主分争与刑罚，藏兵亦所以御难也。枪、棓，皆以备非常也；一星不具，其国兵起。东七星曰扶筐，盛桑之器，主劝蚕也。七公七星，在招摇东，天之相也，三公之象也，主七政。贯索九星在其前，贱人之牢也。一曰连索，一曰连营，一曰天牢，主法律，禁暴强也。牢口一星为门，欲其开也。九星皆明，天下狱烦；七星见，小赦；六星、五星，大赦。动则斧钅质用，中空则更元。《汉志》云十五星。天纪九星，在贯索东，九卿也，主万事之纪，理怨讼也。明则天下多辞讼；亡则政理坏，国纪乱；散绝则地震山崩。织女三星，在天纪东端，天女也，主果蓏丝帛珍宝也。王者至孝，神祗咸喜，则织女星俱明，天下和平。大星怒角，布帛贵。东足四星曰渐台，临水之台也，主晷漏律吕之事。西足五星曰辇道，王者得嬉游之道也，汉辇道通南北宫，其象也。<br>
　　左右角间二星曰平道之官。平道西一星曰进贤，主卿相举逸才。亢、东咸、西咸各四星，在房心北，日月五星之道也。房之户，所以防淫佚也。星明则吉；月、五星犯守之，有阴谋。键闭一星，在房东北，近钩钤，主关龠。<br>
　　<b>天市</b>垣二十二星，在房心东北，主权衡，主聚众。一曰天旗庭，主斩戮之事也。市中星众润泽，则岁实。荧惑守之，戮不忠之臣。彗星除之，为徙市易都。客星入之，兵大起；出之，有贵丧。<br>
　　帝坐一星，在天市中候星西，天庭也。光而润则天子吉，威令行。候一星，在帝坐东北，主伺阴阳也。明大，辅臣强，四夷开；候细微，则国安；亡则主失位；移则不安。宦者四星，在帝坐西南，侍主刑馀之人也。星微，吉；非其常，宦者有夏。宗正二星，在帝坐东南，宗大夫也。彗星守之，若失色，宗正有事；客星守之，更号令也。宗人四星，在宗正东，主录亲疏享祀。族人有序，则如绮文而明正。动则天子亲属有变；客星守之，贵人死。宗星二，在候星东，宗室之象，帝辅血脉之臣也。客星守之，宗支不和。<br>
　　天江四星，在尾北，主太阴。江星不具，天下津河关道不通。明若动摇，大水出，大兵起；参差则马贵。荧惑守之，有立主。客星入之，河津绝。<br>
　　天龠八星在南斗柄西，主关闭。建星六星在南斗北，亦曰天旗，天之都关也。为谋事，为天鼓，为天马。南二星，天库也。中央二星，市也，𫓧钅质也。上二星，旗跗也。斗建之间，三光道也。星动则众劳。月晕之，蛟龙见，牛马疫。月、五星犯之，大臣相谮有谋，亦为关梁不通，有大水。东南四星曰狗国，主鲜卑、鸟丸、沃且。荧惑守之，外夷为变。狗国北二星曰天鸡，主候时。天弁九星，在建星北，市官之长也，以知市珍也。星欲明，吉。彗星犯守之，籴贵，囚徒起兵。<br>
　　河鼓三星，旗九星，在牵牛北，天鼓也，主军鼓，主𫓧钺。一曰三武，主天子三将军；中央大星为大将军，左星为左将军，右星为右将军。左星，南星也，所以备关梁而距难也，设守阴险，知谋徽也。旗即天鼓之旗，所以为旌表也。左旗九星，在鼓左旁。鼓欲正直而明，色黄光泽，将吉；不正，为兵忧也。星怒，马贵。动则兵起，曲则将失计夺势。旗星差戾，乱相陵。旗端四星南北列，曰天桴，鼓桴也。星不明，漏刻失时。前近河鼓，若桴鼓相直，皆为桴鼓用。<br>
　　离珠五星，在须女北，须女之藏府，女子之星也。天津九星，横河中，一曰天汉，一曰天江，主四渎津梁，所以度神通四方也。一星不备，津关道不通。<br>
　　腾蛇二十二星，在营室北，天蛇也，主水虫。王良五星，在奎北，居河中，天子奉车御官也。其四星曰天驷，旁一星曰王良，亦曰天马。其星动，为策马，车骑满野。亦曰梁，为天桥，主御风雨水道，故或占车骑，或占津梁。客星守之，桥不通道。前一星曰策星，王良之御策也，主天子之仆，在王良旁。若移在马后，是谓策马，则车骑满野。阁道六星，在王良前，飞道也。从紫宫至河，神所乘也，一曰，阁道星，天子游别宫之道也。傅路一星，在阁道南，旁别道也。东壁北十星曰天厩，主马之官，若今驿亭也，主传令置驿，逐漏驰骛，谓其行急疾，兴晷漏竞驰也。<br>
　　天将军十二星，在娄北，主武兵。中央大星，天之大将也。南一星曰军南门，主谁何出入。太陵八星在胃北，亦曰积京，主大丧也。积京中星众，则诸侯有丧，民多疾，兵起。太陵中一星曰积尸，明则死人如山。北九星曰天船，一曰舟星，所以济不通也。中一星曰积水，候水灾。昴西二星曰天街，三光之道，主伺候关梁中外之境。卷舌六星，在昴北，主口语，以知侫谗也。曲，吉；直而动，天下有口舌之害。中一星曰天谗，主巫医。<br>
　　五车五星，三柱九星，在毕北。五车者，五帝车舍也，五帝坐也，主天子五兵，一曰主五谷丰耗。西北大星曰天库，主太白，主秦。次东北星曰狱，主辰星，主燕赵。次东星曰天仓，主岁星，主鲁卫。次东南星曰司空，主填星，主楚。次西南星曰卿星，主荧惑，主魏。五星有变，皆以其所主占之。三柱一曰三泉。天子得灵台之礼，则五车、三柱均明有常。其中五星曰天潢。天潢南三星曰咸池，鱼囿也。月、五星入天潢，兵起，道不通，天下乱。五车南六星曰诸王，察诸侯存亡。其西八星曰八谷，主候岁。八谷一星亡，一谷不登。天关一星，在五车南，亦曰天门，日月之所行也，主边事，主关闭。芒角，有兵。五星守之，贵人多死。<br>
　　东井钺前四星曰司怪，主候天地日月星辰变异及鸟兽草木之妖，明主闻灾，修德保福也。司怪西北九星曰坐旗，君臣设位之表也。坐旗西四星曰天高，台谢之高，主远望气象。天高西一星曰天河，主察山林妖变。南河、北河各三星，夹东井。一曰天高，天之关门也，主关梁。南河曰南戍，一曰南宫，一曰阳门，一曰越门，一曰权星，主火。北河曰北戍，一曰北宫，一曰阴门，一曰胡门，一曰衡星，主水。两河戍间，日月五星之常道也。河戍动摇，中国兵起。南河南三星曰阙丘，主宫门外象魏也。五诸侯五星，在东井北，主刺举，戒不虞。又曰理阴阳，察得失。亦曰主帝心。一曰帝师，二曰帝友，三曰三公，四曰博士，五曰太史，此五者常为帝定疑议。星明大润泽，则天下大治；芒角，则祸在中。五诸侯南三星曰天□尊，主盛𫗴粥以给贪馁。积水一星，在北河西北，水河也，所以供酒食之正也。积薪一星在积水束北，供庖厨之正也。水位四星，在积薪柬，主水衡。客星若水火守犯之，百川流溢。<br>
　　轩辕十七星，在七星北。轩辕，黄帝之神，黄龙之体也；后妃之主，土职也。一曰东陵，一曰权星，主雷雨之神。南大星，女主也。次北一星，夫人也，屏也，上将也。次北一星，妃也，次将也。其次诸星，皆次妃之属也。女主南小星，女御也。左一星少民，后宗也。右一星大民，太后宗也。欲其色黄小而明也。轩辕右角南三星曰酒旗，酒官之旗也，主宴飨饮食。五星守酒旗，天下大酺，有酒肉财物，赐若爵宗室。酒旗南三星曰天相，丞相之象也。轩辕西四星曰爟，爟者，烽火之爟也，边亭之警候。<br>
　　爟北四星曰内平，平罪之官，明刑罚。少微四星在太微西，士大夫之位也。一名处士，亦天子副主，或曰博士官，一曰主卫掖门。南第一星处士，第二星议士，第三星博士，第四星大夫。明大而黄，则贤士举也。月、五星犯守之，处士、女主忧，宰相易。南四星曰长垣，主界域及胡夷。荧惑入之，胡入中国；太白入之，九卿谋。<br>
　　<b>◎二十八舍</b><br>
　　<b>东方</b>。<b>角</b>二星为天关，其间天门也，其内天庭也。故黄道经其中，七曜之所行也。左角为天田，为理，主刑；其南为太阳道。右角为将，主兵；其北为太阴道。盖天之三门，犹房之四表。其星明大，王道太平，贤者在朝；动摇移徙，王者行。<br>
　　<b>亢</b>四星，天子之内朝也，总摄天下奏事，听讼理狱录功者也。一曰疏庙，主疾疫。星明大，辅纳忠，天下宁。<br>
　　<b>氐</b>四星，王者之宿宫，后妃之府，休解之房。前二星，适也，后二星，妾也。后二星大，则臣奉度。<br>
　　<b>房</b>四星，为明堂，天子布政之宫也，亦四辅也。下第一星，上将也；次，次将也；次，次相也；上星，上相也。南二星君位，北二星夫人位。又为四表，中间为天衢，为天关，黄道之所经也。南间曰阳环，其南曰太阳；北间曰阴间，其北曰太阴。七曜由乎天衢，则天下平和；由阳道则旱丧；由阴道则水兵。亦曰天驷，为天马，主车驾。南星曰左骖，次左服，次右服；次右骖。亦曰天厩，又主开闭，为畜藏之所由也。房星明，则王者明；骖星大，则兵起；星离，民流。又北二小星曰钩钤，房之钤键，天之管龠，主闭键天心也。明而近房，天下同心。钩钤间有星及疏坼，则地动河清。<br>
　　<b>心</b>三星，天王正位也。中星曰明堂，天子位，为大辰，主天下之赏罚。天下变动，心星见祥。星明大，天下同。前星为太子，后星为庶子。心星直，则王失势。<br>
　　<b>尾</b>九星，后宫之场，妃后之府。上第一星，后也；次三星，夫人；次星，嫔妾。第三星傍一星名曰神宫，解衣之内室。尾亦为九子，星色欲均明，大小相承，则后宫有叙，多子孙。<br>
　　<b>箕</b>四星，亦后宫妃后之府。亦曰天津，一曰天鸡，主八风。凡日月宿在箕、东壁、翼、轸者风起。又主口舌，主客蛮夷胡貉；故蛮胡将动，先表箕焉。<br>
　　<b>北方</b>。<b>南斗</b>六星，天庙也，丞相太宰之位，主褒贤进士，禀授爵禄。又主兵，一曰天机。南二星魁，天梁也。中央二星，天相也。北二星，天府庭也，亦为寿命之期也。将有天子之事，占于斗。斗星盛明，王道平和，爵禄行。<br>
　　<b>牵牛</b>六星，天之关梁，主牺牲事。其北二星，一曰即路，一曰聚火。又曰，上一星主道路，次二星主关梁，次三星主南越。摇动变色则占之。星明大，王道昌，关梁通。<br>
　　<b>须女</b>四星，天少府也。须，贱妾之称，妇职之卑者也，主布帛裁制嫁娶。<br>
　　<b>虚</b>二星，冢宰之官也，主北方邑居庙堂祭祀祝祷事，又主死丧哭泣。<br>
　　<b>危</b>三星，主天府天市架屋；馀同虚占。坟墓四星，属危之下，主死丧哭泣，为坟墓也。<br>
　　<b>营室</b>二星，天子之宫也。一曰玄宫，一曰清庙，又为军粮之府及土功事。星明，国昌；小不明，祠祀鬼神不享。离宫六星，天子之别宫，主隐藏休息之所。<br>
　　<b>东壁</b>二星，主文章，天下图书之秘府也。星明，王者兴，道术行，国多君子；星失色，大小不同，王者好武，经士不用，图书隐；星动，则有土功。<br>
　　<b>西方</b>。<b>奎</b>十六星，天之武库也。一曰天豕，亦曰封豕。主以兵禁暴，又主沟渎。西南大星，所谓天豕目，亦曰大将，欲其明。<br>
　　<b>娄</b>三星，为天狱，主苑牧牺牲，供给郊祀。<br>
　　<b>胃</b>三星，天之厨藏，主食廪，五谷府也，明则和平。<br>
　　<b>昴</b>七星，天之耳目也，主西方，主狱事。又为旄头，胡星也。昴、毕间为天街，天子出，旄头罕毕以前驱，此其义也。黄道之所经也。昴明，则天下牢狱平。昴六星皆明，与大星等，大水。七星皆黄，兵大起。一星亡，为兵丧；摇动，有大臣下狱，及有白衣之会。大而数尽动若跳跃者，胡兵大起。<br>
　　<b>毕</b>八星，主边兵，主弋猎。其大星曰天高，一曰边将，主四夷之尉也。星明大，则远夷来贡，天下安；失色，则边兵乱。附耳一星，在毕下，主听得失，伺愆邪，察不祥。星盛，则中国微，有盗贼，边候惊，外国反；移动，佞谗行。月入毕，多雨。<br>
　　<b>觜觿</b>三星，为三军之候，行军之藏府，主葆旅，收敛万物。明则军储盈，将得势。<br>
　　<b>参</b>十星，一曰参伐，一曰大辰，一曰天市，一曰𫓧铖，主斩刈。又为天狱，主杀伐。又主权衡。所以平理也。又主边城，为九译，故不欲其动也。参，白兽之体。其中三星横列，三将也。东北曰左肩，主左将；西北曰右肩，主右将；东南曰左足，主后将军；西南曰右足，主偏将军。故《黄帝占》参应七将。中央三小星曰伐，天之都尉也，主胡、鲜卑、戎、狄之国，故不欲明。七将皆明大，天下兵精也。王道缺则芒角张。伐星明与参等，大臣皆谋，兵起。参星失色，军散败。参芒角动摇，边候有急，兵起，有斩伐之事。参星移，客伐主。参左足入玉井中，兵大起，秦大水，若有丧，山石为怪。参星差戾，王臣贰。<br>
　　<b>南方</b>。<b>东井</b>八星，天之南门，黄道所经，天之亭候，主水衡事，法令所取平也。王者用法平，则井星明而端列。钺一星，附井之前，主伺淫奢而斩之。故不欲其明，明与井齐，则用钺于大臣。月宿井，有风雨。<br>
　　<b>舆鬼</b>五星，天目也，主视，明察奸谋。东北星主积马，东南星主积兵，西南星主积布帛，西北星主积金玉，随变占之。中央星为积尸，主死丧祠祀。一曰𫓧锧，主诛斩。鬼星明，大谷成；不明，百姓散。锧欲其忽忽不明，明则兵起，大臣诛。<br>
　　<b>柳</b>八星，天之厨宰也，主尚食，和滋味，又主雷雨。<br>
　　<b>七星</b>七星，一名天都，主衣裳文绣，又主急兵盗贼。故星明王道昌；暗则贤良不处，天下空。<br>
　　<b>张</b>六星，主珍宝、宗庙所用及衣服，又主天厨饮食赏赍之事。星明则王者行五礼，得天之中。<br>
　　<b>翼</b>二十二星，天之乐府俳倡，又主夷狄远客、负海之宾。星明大，礼乐兴，四夷宝。动则蛮夷使来，离徙则天子举兵。<br>
　　<b>轸</b>四星，主冥宰，辅臣也；主车骑，主载任。有军出入，皆占于轸。又主风，主死丧。轸星明，则车驾备；动则车驾用。辖星傅轸两傍，主王侯，左辖为王者同姓，右辖为异姓，星明，兵大起。远轸，凶。辖举，南蛮侵。长沙一星，在轸之中，主寿命。明则主寿长，子孙昌。又曰，车无辖，国有忧；轸就聚，兵大起。<br>
　　星官在<b>二十八宿之外者</b><br>
　　库楼十星，六大星为库，南四星为楼，在角南。一曰天库，兵车之府也。旁十五星三三而聚者，柱也。中央四小星，衡也，主陈兵。东北二星曰阳门，主守隘塞也。南门二星，在库楼南，天之外门也，主守兵。平星二星，在库楼北，平天下之法狱事，廷尉之象也。天门二星，在平星北。<br>
　　亢南七星曰折威，主斩杀。顿顽二星，在折威东南，主考囚情状，察诈伪也。<br>
　　骑官二十七星，在氐南，若天子武贲，主宿卫。东端一星骑阵将军，骑将也。南三星车骑，车骑之将也。阵车三星，在骑官东北，革车也。<br>
　　积卒十二星，在房心南，主为卫也。他星守之，近臣诛。从官二星，在积卒西北。<br>
　　龟五星，在尾南，主卜以占吉凶。傅说一星，在尾后。傅说主章祝，巫官也。鱼一星，在尾后河中，主阴事，知云雨之期也。<br>
　　杵三星，在箕南，杵给庖舂。客星入杵臼，天下有急。糠星在箕舌前杵西北。<br>
　　鳖十四星，在南斗南。鳖为水虫，归太阴。有星守之，白衣会，主有水令。农丈人一星，在南斗西南，老农主穑也。狗二星，在南斗魁前，主吠守。<br>
　　天田九星，在牛南。罗堰九星，在牵牛东，岠马也，以壅蓄水潦，灌溉沟渠也。九坎九星，在牵牛南。坎，沟渠也，所以导达泉源，疏盈泻溢，通沟洫也。九坎间十星曰天池。一曰三池，一曰天海，主灌溉田畴事。<br>
　　虚南二星曰哭，哭东二星曰泣，泣、哭皆近坟墓。泣南十三星曰天垒城，如贯索状，主北夷于丁零、匈奴。南二星曰盖屋，治宫室之官也。其南四星曰虚梁，园陵寝庙之所也。<br>
　　羽林四十五星，在营室南，一曰天军，主军骑，又主翼王也。垒壁阵十二星，在羽林北，羽林之垣垒也，主军卫为营壅也。五星有在天军中者，皆为兵起，荧惑、太白、辰星尤甚。北落师门一星，在羽林西南。北者，宿在北方也；落，天之籓落也；师，众也；师门，犹军门也。长安城北门曰北落门，以象此也。主非常以候兵。有星守之，虏入塞中，兵起。其西北有十星，曰天钱。北落西南一星曰天纲，主武帐。北落东南九星曰八魁，主张禽兽。<br>
　　天仓六星，在娄南，仓谷所藏也。南四星曰天庾，积厨粟之所也。<br>
　　天囷十三星，在胃南。囷，仓廪之属也，主给御粮也。<br>
　　天廪四星在昴南，一曰天□□，主蓄黍稷以供飨祀；《春秋》所谓御廪，此之象也。天苑十六星，在昴毕南，天子之苑囿，养兽之所也。苑南十三星曰天园，植果菜之所也。<br>
　　毕附耳南八星曰天节，主使臣之所持者也。天节下九星曰九州殊口，晓方俗之官，通重译者也。<br>
　　参旗九星在参西，一曰天旗，一曰天弓，主司弓弩之张，候变御难。玉井四星，在参左足下，主水浆以给厨。西南九星曰九游，天子之旗也。玉井东南四星曰军井，行军之井也。军井未达，将不言渴，名取此也。军市十三星在参东南，天军贸易之市，使有无通也。野鸡一星，主变怪，在军市中。军市西南二星曰丈人，丈人东二星曰子，子东二星曰孙。<br>
　　东井西南四星曰水府，主水之官也。东井南垣之东四星曰四渎，江、河、淮、济之精也。狼一星，在东井东南。狼为野将，主侵掠。色有常，不欲动也。北七星曰天狗，主守财。弧九星在狼东南，天弓也，主备盗贼，常向于狼。弧矢动移不如常者，多盗贼，胡兵大起。狼弧张，害及胡，天下乖乱。又曰，天弓张，天下尽兵。弧南六星为天社，昔共工氏之子句龙，能平水土，故祀以配社，其精为星。老人一星，在弧南，一曰南极，常以秋分之旦见于丙，春分之夕而没于丁。见则治平，主寿昌，常以秋分候之南郊。<br>
　　柳南六星曰外厨。厨南一星曰天纪，主禽兽之齿。<br>
　　稷五星，在七星南。稷，农正也，取乎百谷之长以为号也。<br>
　　张南十四星曰天庙，天子之祖庙也。客星守之，祠官有忧。<br>
　　翼南五星曰东区，蛮夷星也。<br>
　　轸南三十二星曰器府，乐器之府也。青丘七星，在轸东南，蛮夷之国号也。青丘西四星曰土司空，主界域，亦曰司徒。土司空北二星曰军门，主营候彪尾威旗。<br>
　　<b>天汉</b>起没<br>
　　天汉起东方，经尾箕之间，谓之汉津。乃分为二道，其南经傅说、鱼、天龠、天弁、河鼓，其北经龟，贯箕下，次络南斗魁、左旗，至天津下而合南道。乃西南行，又分夹匏瓜，络人星、杵、造父、腾蛇、王良、傅路、阁道北端、太陵、天船、卷舌而南行，络五车，经北河之南，入东井水位而东南行，络南河、阙丘、天狗、天纪、天稷，在七星南而没。<br>
　　<b>◎十二次度数</b><br>
　　十二次。班固取《三统历》十二次配十二野，其言最详。又有费直说《周易》、蔡邕《月令章句》，所言颇有先后。魏太史令陈卓更言郡国所入宿度，今附而次之。<br>
　　自轸十二度至氐四度为<b>寿星</b>，于辰在辰，郑之分野，属兖州。费直《周易分野》，寿星起轸七度。蔡邕《月令章句》，寿星起轸六度。<br>
　　自氐五度至尾九度为<b>大火</b>，于辰在卯，宋之分野，属豫州。费直，起氐十一度。蔡邕，起亢八度。<br>
　　自尾十度至南斗十一度为<b>析木</b>，于辰在寅，燕之分野，属幽州。费直，起尾九度。蔡邕，起尾四度。<br>
　　自南斗十二度至须女七度为<b>星纪</b>，于辰在丑，吴越之分野，属扬州。费直，起斗十度。蔡邕，起斗六度。<br>
　　自须女八度至危十五度为<b>玄枵</b>，于辰在子，齐之分野，属青州。费直，起女六度。蔡邕，起女十度。<br>
　　自危十六度至奎四度为<b>诹訾</b>，于辰在亥，卫之分野，属并州。费直，起危十四度。蔡邕，起危十度。<br>
　　自奎五度至胃六度为<b>降娄</b>，于辰在戌，鲁之分野，属徐州。费直，起奎二度。蔡邕，起奎八度。<br>
　　自胃七度至毕十一度为<b>大梁</b>，于辰在酉，赵之分野，属冀州。费直，起娄十度。蔡邕，起胃一度。<br>
　　自毕十二度至东井十五度为<b>实沈</b>，于辰在申，魏之分野，属益州。费直，起毕九度。蔡邕，起毕六度。<br>
　　自东井十六度至柳八度为<b>鹑首</b>，于辰在未，秦之分野，属雍州。费直，起井十二度。蔡邕，起井十度。<br>
　　自柳九度至张十六度为<b>鹑火</b>，于辰在午，周之分野，属三河。费直，起柳五度。蔡邕，起柳三度。<br>
　　自张十七度至轸十一度为<b>鹑尾</b>，于辰在已，楚之分野，属荆州。费直，起张十三度。蔡邕，起张十二度。<br>
　　…………<br>
</div>
			</div>
		<br>
		<h2 style="font-size:1.8em; text-align:center;"><a href="http://ctext.org/wiki.pl?if=gb&chapter=828829&remap=gb" target="_blank">宋史·天文志二（紫微垣、太微垣、天市垣）</a></h2>
			<div style="font-size:1.2em">
　　<b>◎紫微垣</b><br>
　　紫微垣东蕃八星，西蕃七星，在北斗北，左右环列，翊卫之象也。一曰大帝之坐，天子之常居也，主命、主度也。东蕃近阊阖门第一星为左枢，第二星为上宰，三星曰少宰，四星曰上弼一曰上辅，五星为少弼一曰少辅，六星为上卫，七星为少卫，八星为少丞或曰上丞。其西蕃近阊阖门第一星为右枢，第二星为少尉，第三星为上辅，第四星为少辅，第五星为上卫，第六星为少卫，第七星为上丞。其占，欲均明，大小有常，则内辅盛；垣直，天子自将出征；门开，兵起宫垣。两蕃正南开如门，曰阊阖。有流星自门出四野者，当有中使御命，视其所往分野论之；不依门出入者，外蕃国使也。太阴、岁星犯紫微垣，有丧。太白、辰星犯之，改世。荧惑守宫，君失位。客星守，有不臣，国易政。国皇星，兵。彗星犯，有异王立。流星犯之，为兵、丧，水旱不调。使星入北方，兵起。石氏云：东西两蕃总十六星，西蕃亦八星，一右枢，二上尉，三少尉，四上辅，五少辅，六上卫，七少卫，八少丞。上宰一星，上辅二星，三公也。少宰一星，少辅二星，三孤也。此三公、三孤在朝者也。左右枢、上少丞，疑丞辅弼，四邻之谓也。尉二星，卫四星，六军大副尉，四卫将军也。<br>
<div class=hover1 style="cursor:pointer; color:#009;" onclick="isHidden('divHidden_4'); this.style.display='none';">
	<b>　　（点击以显示全文）</b></div>
<div id="divHidden_4" style="display:none">
　　北极五星，在紫微宫中，北辰最尊者也，其纽星为天枢，天运无穷，三光迭耀，而极星不移，故曰“居其所而众星共之”。枢星在天心，四方去极各九十一度。贾逵、张衡、蔡邕、王蕃、陆绩皆以北极纽星之枢，是不动处。在纽星末犹一度有馀。今清台则去极四度半。第一星主月，太子也；二星主日，帝王也，亦太一之坐，谓最赤明者也；第三星主五行，庶子也。《乾象新星书》曰：“第三星主五行，第四星主诸王，第五星为后宫。”闳云：“北极五星，初一曰帝，次二曰后，次三曰妃，次四曰太子，次五曰庶子。”四曰太子者，最赤明者也。后四星勾曲以抱之者，帝星也。太公望以为北辰，以为耀魄宝，以为帝极者是也。或以勾陈口中一星为耀魄宝者，非是。北极中星不明，主不用事；右星不明，太子忧；左星不明，庶子忧；明大动摇，主好出游；色青微者，凶。客星入，为兵、丧。彗星入，为易位。流星入，兵起地动。<br>
　　北斗七星在太微北，杓携龙角，衡殷南斗，魁枕参首，是为帝车，运于中央，临制四海，以建四时、均五行、移节度、定诸纪，乃七政之枢机，阴阳之元本也。魁第一星曰天枢，正星，主天。又曰枢为天，主阳德，天子象。其分为秦，《汉志》主徐州。《天象占》曰：“天子不恭宗庙，不敬鬼神，则不明，变色。”二曰璇，法星，主地。又曰璇为地，主阴刑，女主象。其分为楚，《汉志》主益州。《天象占》曰：“若广营宫室，妄凿山陵，则不明，变色。”三曰玑，为人，主火，为令星，主中祸。其分为梁，《汉志》主冀州。若王者不恤民，骤征役，则不明，变色。四曰权，为时，主水，为伐星，主天理，伐无道。其分为吴，《汉志》主荆州。若号令不顺四时，则不明，变色。五曰玉衡，为音，主土，为杀星，主中央，助四方，杀有罪。其分为燕，《汉志》主兖州。若废正乐，务淫声，则不明，变色。六曰闿阳，为律，主木，为危星，主天仓、五谷。其分为赵，《汉志》主扬州。若不劝农桑，峻刑法，退贤能，则不明，变色。七曰摇光，为星，主金，为部星，为应星，主兵。其分为齐，《汉志》主豫州。王者聚金宝，不修德，则不明，变色。又曰一至四为魁，魁为璇玑；五至七为杓，杓为玉衡：是为七政，星明其国昌。第八曰弼星，在第七星右，不见，《汉志》主幽州。第九曰辅星，在第六星左，常见，《汉志》主并州。《晋志》，辅星傅乎闿阳，所以佐斗成功，丞相之象也。其色在春青黄，在夏赤黄，秋为白黄，冬为黑黄。变常则国有兵殃，明则臣强。斗旁欲多星则安，斗中星少则人恐。太阴犯之，为兵、丧、大赦。白晕贯三星，王者恶之。星孛于北斗，主危。彗星犯，为易主。流星犯。主客兵。客星犯，为兵。五星犯之，国乱易主。<br>
　　按：北斗与辅星为八，而《汉志》云九星，武密及杨维德皆采用之。《史记索隐》云：“北斗星间相去各九千里。其二阴星不见者，相去八千里。”而丹元子《步天歌》亦云九星，《汉书》必有所本矣。<br>
　　勾陈六星，在紫宫中，五帝之后宫也，太帝之正妃也，大帝之帝居也。《乐纬》曰：“主后宫。”巫咸曰：“主天子护军。”《荆州占》：“主大司马。”或曰主六军将军。或曰主三公、三师，为万物之母。六星比陈，象六宫之化，其端大星曰元始，馀星乘之曰庶妾，在北极配六辅甘氏曰：勾陈在辰极左，是为钩陈卫六军将军。或以为后宫，非是。勾陈口中一星为阳德，天皇大帝内坐。或即以为天皇大帝，非是。其占，色不欲甚明，明即女主恶之。星盛，则辅强；主不用谏，佞人在侧，则不见。客星入之，色苍白，将有忧；白，为立将；赤黑，将死。客星出而色赤，战有功；守之，后宫有女使欲谋。彗星犯之，后宫有谋，近臣忧。流星入，为迫主。青气入，大将忧。<br>
　　天皇大帝一星，在勾陈口中，其神曰耀魄宝，主御群灵，执万神图，大人之象也。客星犯之，为除旧布新。彗、孛犯，大臣叛。流星犯，国有忧。云气入之，润泽，吉。黄白气入，连大帝坐，臣献美女；出天皇上者，改立王。<br>
　　四辅四星，又名四弼，在极星侧，是曰帝之四邻，所以辅佐北极，而出度授政也。去极星各四度。闳云：“四辅一名中斗。”或以为后宫，非是。武密曰：“光浮而动，凶；明小，吉；暗，则不理。”客星犯之，大臣忧。彗、孛犯，权臣死。流星犯，大臣黜。黄、白气入，四辅有喜。白气入，相失位。<br>
　　五帝内坐五星，在华盖下，设叙顺，帝所居也。色正，吉；变色，为灾。客星犯紫宫中坐，占为大臣犯主。彗、孛犯之，民饥，大臣忧，三年有兵起。流星犯，为兵起、臣叛；出，为有诛戮。云气入，色黄，太子即位，期六十日，赤黄，人君有异。<br>
　　六甲六星，在华盖杠旁，主分阴阳，配节候，故在帝旁，所以布政教、授农时也。明，则阴阳和；不明，则寒暑易节；星亡，水旱不时。客星犯之，色赤，为旱；黑，为水；白，则人多疫。彗、孛犯，女主出政令。流星犯，为水旱，术士诛。云气犯，色黄，术士兴。苍白，史官受爵。<br>
　　柱史一星，在北极东，主记过，左右史之象。一云在天柱前，司上帝之言动。星明，为史官得人；不明，反是。客星犯之，史官有黜者。彗、孛犯，太子忧，或百官黜。流星犯，君有咎。云气犯，色黄，史有爵禄。苍白气入，左右史死。<br>
　　女史一星，在柱史北，妇人之微者，主传漏。<br>
　　天柱五星，在东垣下，一云在五帝左稍前，主建政教。一曰法五行，主晦朔、昼夜之职。明正，则吉，人安，阴阳调；不然，则司历过。客星犯之，国中有贼。彗、孛犯，宗庙不安，君忧，一曰三公当之。云气赤黄，君喜；黑，三公死。<br>
　　女御四星，在大帝北，一云在勾陈腹，一云在帝坐东北，御妻之象也。星明，多内宠。客星犯之，后宫有诛，一云自戮。孛、彗犯，后宫有诛。流星犯，后宫有出者。一云外国进美女。云气化黄，为后宫有子，喜；苍白，多病。<br>
　　尚书五星，在紫微东蕃内，大理东北，《晋志》在东南维，一云在天柱右稍前，主纳言，夙夜咨谋，龙作纳言之象。彗、孛犯之，官有叛，或太子忧。流星若出，则尚书出使；犯之，谏官黜，八坐忧。云气入，黄，为喜；黄而赤，尚书出镇；黑，尚书有坐罪者。<br>
　　大理二星，在宫门左，一云在尚书前，主平刑断狱。明，则刑宪平；不明，则狱有冤酷。客星犯之，贵臣下狱；色黄，赦；白，受戮；赤黄，无罪；守之，则刑狱冤滞，或刑官有黜。彗犯，狱官忧；流星，占同。云气入，黄白，为赦；黑，法官黜。<br>
　　阴德二星，巫咸图有之，在尚书西，甘氏云：“阴德外坐在尚书右，阳德外坐在阴德右，太阴太阳入垣翊卫也。”《天官书》则以“前列直斗口三星，随北耑锐，若见若不见，曰阴德。”谓施德不欲人知也。主周急振抚。明，则立太子，或女主治天下。客星犯之，为旱，饥；守之，发粟振给。彗、孛犯，后宫有逆谋。流星犯，君令不行。云气入，黄，为喜；青黑，为忧。<br>
　　天床六星，在紫微垣南门外，主寝舍解息燕休。一曰在二枢之间，备幸之所也。陶隐居云：“倾则天王失位。”客星入宫中，有刺客，或内侍忧。彗、孛犯之，主忧，大臣失位。流星犯，后妃叛，女主立，或人君易位。云气入，色黄，天子得美女，后宫喜有子；苍白，主不安，青黑，忧；白，凶。<br>
　　华盖七星，杠九星，如盖有柄下垂，以覆大帝之坐也，在紫微宫临勾陈之上。正，吉；倾，则凶。客星犯之，王室有忧，兵起。彗、孛犯，兵起，国易政。流星犯，兵起宫内，以赦解之；贯华盖，三公灾。云气入，黄白，主喜；赤黄，侯王喜。<br>
　　传舍九星，在华盖上，近河，宾客之馆，主北使入中国。客星犯，邦有忧；一曰客星守之，备奸使；亦曰北地兵起。彗、孛犯，守之，亦为北兵。黑云气入，北兵侵中国。<br>
　　八谷八星，在华盖西、五车北，一曰在诸王西。武密曰：“主候岁丰俭，一稻、二黍、三大麦、四小麦、五大豆、六小豆、七粟、八麻。”甘氏曰：“八谷在宫北门之右，司亲耕，司候岁，司尚食。”星明，吉；一星亡，一谷不登；八星不见，大饥。客星入，谷贵。彗星入，为水。黑云气犯之，八谷不收。<br>
　　内阶六星，在文昌东北，天皇之阶也。一曰上帝幸文馆之内阶也。明，吉；倾动，忧。彗、孛、客、流星犯之，人君逊避之象。<br>
　　文昌六星，在北斗魁前、紫微垣西，天之六府也，主集计天道。一曰上将、大将军，建威武；二曰次将、尚书，正左右；三曰贵相、大常，理文绪；四曰司禄、司中、司隶，赏功进；五曰司命、司怪、太史，主灭咎；六曰司寇、大理，佐理宝。所谓一者，起北斗魁前近内阶者也。明润色黄，大小齐，天瑞臻，四海安；青黑微细，则多所残害；动摇，三公黜。月晕其宿，大赦。岁星守之，兵起。荧惑守之，将凶。太白守、入，兵兴。填星守，国安。客星守，大臣叛。彗、孛犯，大乱。流星犯，宫内乱。<br>
　　三公三星，在北斗杓南及魁第一星西，一云在斗柄东，为太尉、司徒、司空之象。在魁西者名三师，占与三公同，皆主宣德化、调七政、和阴阳之官也。移徙，不吉；居常，则安；一星亡，天下危；二星亡，天下乱；三星不见，天下不治。客星犯，三公忧。彗、孛及流星犯之，三公死。<br>
　　天牢六星，在北斗魁下，贵人之牢也，主绳愆禁暴。甘氏云：“贱人之牢也。”月晕入，多盗。荧惑犯之，民相食，国有败兵。太白、岁星守，国多犯法。客星、彗星犯之，三公下狱，或将相忧。流星犯之，有赦宥之令。<br>
　　势四星，在太阳守西北，一曰在玑星北。势，腐形人也，主助宣王命，内常侍官也。以不明为吉，明则阉人擅权。<br>
　　天理四星，在北斗魁中，贵人之牢也。星不欲明，其中有星则贵人下狱。客星犯，多狱。彗、孛犯之，国危。赤云气犯之，兵大起，将相行兵。<br>
　　相一星，在北斗第四星南，总百司，集众事，掌邦典，以佐帝王。一曰在中斗文昌之南，在朝少师行大宰者。明，吉；暗，凶；亡，则相黜。<br>
　　太阳守一星，在相星西北、斗第三星西南，大将、大臣之象，主设武备以戒不虞。一曰在下台北，太尉官也，在朝少傅行大司马者。明，吉；暗，凶。客、彗、孛犯之，为易政，将相忧，兵乱。云气入，黄，为喜；苍白，将死；赤，大臣忧。<br>
　　内厨二星，在紫微垣西南外，主六宫之内饮食及后妃夫人与太子燕饮。彗、孛或流星犯之，饮食有毒。<br>
　　天厨六星，在扶筐北，一曰在东北维外，主盛馔，今光禄厨也。星亡，则饥；不见，为凶。客星、流星犯之，亦为饥。<br>
　　天一一星，在紫微宫门右星南，天帝之神也，主战斗，知吉凶。明，则阴阳和，万物盛，人君吉；亡，则天下乱。客星犯，五谷贵。彗、孛犯之，臣叛。流星犯，兵起，民流。云气犯，黄，君臣和；黑，宰相黜。<br>
　　太一一星，在天一南相近一度，亦天帝神也，主使十六神，知风雨、水旱、兵革、饥馑、疾疫、灾害所在之国也。明，吉；暗，凶；离位，有水旱。客星犯，兵起，民流，火灾，水旱，饥馑。彗、孛犯，兵、丧。流星犯，宰相、史官黜。云气犯，黄白，百官受赐；赤为旱、兵；苍白，民多疫。<br>
　　天枪三星，在北斗杓东。一曰天钺，天之武备也，故在紫微宫左右，所以御难也。明，吉；暗、小，兵败；芒角动，兵起。客星、彗星、流星犯，皆为兵、饥。<br>
　　天棓五星，在女床北，天子先驱也，主分争与刑罚藏兵，亦所以御难，备非常也。一星不具，其国兵起；明，有忧；细微，吉。客星入，兵、丧。彗星守，兵起。流星犯，诸侯多争。云气犯，苍白、黑，为凶。<br>
　　天戈一星，又名玄戈，在招摇北，主北方。芒角动摇，则北兵起。客星守之，北兵败。彗、孛、流星犯之，占同。云气犯，黑，为北兵退；苍白，北人病。<br>
　　太尊一星，在中台北，贵戚也。不见，为忧。客、彗、流星犯之，并为贵戚将败之征。<br>
　　按《步天歌》载，中宫紫微垣经星常宿可名者三十五坐，积数一百六十有四。而《晋志》所载太尊、天戈、天枪、天棓皆属太微垣，八谷八星在天市垣，与《步天歌》不同。<br>
　　<b>◎太微垣</b><br>
　　太微垣十星，《汉志》曰：“南宫朱鸟，权、衡。”《晋志》曰：“天子庭也，五帝之坐也，十二诸侯之府也。其外蕃，九卿也。一曰太微为衡，衡主平也；又为天庭，理法平辞，监升授德，列宿受符，诸神考节，舒情稽疑也。南蕃中二星间曰端门。东曰左执法，廷尉之象。西曰右执法，御史大夫之象。执法所以举刺凶邪。左执法东，左掖门也。右执法西，右掖门也。东蕃四星：南第一曰上相，其北，东太阳门也；第二曰次相，其北，中华东门也；第三曰次将，其北，东太阴门也；第四曰上将，所谓四辅也。西蕃四星：南第一曰上将，其北，西太阳门也；第二曰次将，其北，中华西门也；第三曰次相，其北，西太阴门也；第四曰上相，亦曰四辅也。”《汉志》：“环卫十二星，蕃臣：西，将；东，相；南四星，执法；中，端门；左右，掖门。”《乾象新书》：十星，东西各五，在翼、轸北。其西蕃北星为上相，南门右星为右执法。东西蕃有芒及动摇者，诸侯谋上。执法移，刑罚尤急。月、五星入太微轨道，吉；其所犯中坐，成刑。月犯太微垣，辅臣恶之，又君弱臣强，四方兵不制；犯执法，《海中占》云：“将相有免者期三年。”月入东西门、左右掖门，而南出端门，有叛臣，君忧；入西门，出东门，君忧，大臣假主威。月中犯乘守四辅，为臣失礼，辅臣有诛。月晕，天子以兵自卫。一月三晕太微，有赦。月食太微，大臣忧，王者恶之。岁星入，有赦；犯之，执法臣有忧；入东门，天下有急兵；守之，将、相、执法宪臣死；入端门，守天庭，大祸至；入南门，出东门，旱；入南门，逆出西门，国有丧；逆行入东门，出西门，国破亡。填星、荧惑犯之，逆行入，为兵、丧；犯上将，上将忧；守端门，国破亡，或三公谋上，有戮臣；犯西上将，天子战于野，上相死；入太微，色白无芒，天下饥；退行不正，有大狱；犯太微门，左右将死；入天庭在屏星南，出左掖门左将死，右掖门右将死，直出端门无咎；入太微，凌犯、留止，为兵，入二十日，廷尉当之，留天庭十日有赦；犯太微东南陬，岁饥，执法大臣忧；犯上相，大臣死。填星犯入太微，有德令，女主执政。若逆行执法、四辅，守之，有忧；守太微，国破；守西蕃，王者忧。太白犯入太微，为兵，大臣相杀；留守，有兵、丧；与填星犯太微中，王者恶之；入右掖门，从端门出，贵人夺势；昼见太微，国有兵、丧。月掩太白于端门外，国受兵。辰星犯太微，天子当之，有内乱；入天庭，后宫忧，大水；守左右执法，入，兵起，有赦；入西门，后宫灾，大水；入西门，出东门，为 兵、丧、水灾。客星犯入太微，色黄白，天子喜；出入端门，国有忧；左掖门，旱；右掖门，国乱；出天庭，有苛令，兵起；入太微三十日，有赦；犯四辅，辅臣凶。彗星犯太微，天下易；出太微，宫中忧，火灾；犯执法，执法者黜；犯天庭，王者有立；孛于翼，近太微上将，为兵、丧；孛于西蕃，主革命；孛五帝，亡国杀君。流星出太微，大臣有外事；出南门甚众，贵人有死者；纵横太微宫，主弱臣强；由端门入翼，光照地有声，有立王。云气出入，色微青，君失位。青白黑云气入左右掖，为丧；出，无咎。赤气入东掖门，内兵起。黄白云气入太微垣，人主喜，年寿长。入左右掖门，天子有德令。黑及苍白气入，天子忧，出则无咎。黑气如蛇入垣门，有丧。<br>
　　内五帝坐五星，内一星在太微中，黄帝坐，含枢纽之神也。天子动得天度，止得地意，从容中道则明以光，不明则人主当求贤以辅法；不则夺势。四帝星夹黄帝坐，四方各去二度。东方，苍帝灵威仰之神也。南方，赤帝赤熛怒之神也。西方，白帝白招拒之神也。北方，黑帝叶光纪之神也。黄帝坐明，天子寿，威令行；小，则反是，势在臣下；若亡，大人当之。月出坐北，祸大；出坐南，祸小；出近之，大臣诛，或饥；犯黄帝坐，有乱臣。抵帝坐，有土功事。月晕帝坐，有赦。《海中占》：月犯帝坐，人主恶之。五星守黄帝坐，大人忧。荧惑、太白入，有强臣。岁星犯，有非其主立。荧惑犯，兵乱；入天庭，至帝坐，有赦。太白入之，兵在宫中。填逆行，守黄帝坐，亡君之戒。五星入，色白，为乱。客星色黄白抵帝坐，臣献美女。彗星入，宫乱；抵帝坐，或如粉絮，兵、丧并起。流星犯之，大臣忧；抵四帝坐，辅臣忧，人多死。苍白气抵帝坐，天子有丧；青赤，近臣欲谋其主；黄白，天子有子孙喜。月犯四帝，天下有丧，诸侯有忧。五星犯四帝，为忧。<br>
　　太子一星，在帝坐北，帝储也。储有德，则星明润。云气入，黄为喜，黑为忧。太白、荧惑、客星、流星守、犯，皆为忧。一云金、火守之，或入，太子不废则为篡逆之事。<br>
　　内五诸侯五星，在九卿西，内侍天子，不之国也。《乾象新书》：在郎位南，辟雍礼得，则星明；亡，则诸侯黜。<br>
　　从官一星，在太子北，侍臣也。以不见为安，一曰不见则帝不安，如常则吉。<br>
　　幸臣一星，在帝坐东北，常侍太子，以暗为吉。《新书》：在太子东，青、赤气入之，近臣谋君不成。<br>
　　内屏四星，在端门内，近右执法。屏者，所以拥蔽帝庭也。<br>
　　左右执法各一星，在端门两旁，左为廷尉之象，右为御史大夫之象，主举刺凶奸。君臣有礼，则光明润泽。《乾象新书》：在中台南，明，则法令平。月、五星及客星犯守，则君臣失礼、辅臣黜。荧惑、太白入，为兵。流星犯之，尚书忧。<br>
　　郎位十五星，在帝坐东北，一曰依乌郎府也。周之元士，汉之光禄、中散、谏议、议郎、郎中是其职，主卫守也。其星不具，后妃灾，幸臣诛。星明大，或客星入之，大臣为乱，元士忧。彗、孛犯，郎官失势。彗星、枉矢出其次，郎佐谋叛。荧惑守之，兵、丧。赤气入，兵起；黄白，吉；黑，凶。<br>
　　郎将一星，在郎位北，主阅具，以为武备也。若今之左、右中郎将。《新书》曰：在太微垣东北。明，大臣叛。客星犯、守，郎将诛。黄、白气入，则受赐。流星犯，将军忧。<br>
　　常陈七星，如毕状，在帝坐北，天子宿卫虎贲之士，以设强御也。星摇动，天子自出将；明，则武兵用；微，则弱。客星犯，王者行诛。<br>
　　九卿三星，在三公北，主治万事，今九卿之象也。《乾象新书》：在内五诸侯南，占与天纪同。<br>
　　三公三星，在谒者东北，内坐朝会之所居也。《乾象新书》：在九卿南，其占与紫微垣三公同。<br>
　　谒者一星，在左执法东北，主赞宾客、辨疑惑。《乾象新书》：在太微垣门内，左执法北。明盛，则四夷朝贡。<br>
　　三台六星，两两而居，起文昌，列抵太微。一曰天柱，三公之位也。在人曰三公，在天曰三台，主开德宣符。西近文昌二星，曰上台，为司命，主寿；次二星曰中台，为司中，主宗室；东二星曰下台，为司禄，主兵，所以昭德塞违也。又曰三台为天阶，太一蹑以上下。一曰泰阶，上阶上星为天子，下星为女主；中阶上星为诸侯三公，下星为卿大夫；下阶上星为士，下星为庶人，所以和阴阳而理万物也。又曰上台上星主兖、豫，下星主荆、扬；中台上星主梁、雍，下星主冀；下台上星主青，下星主徐。人主好兵，则上阶上星疏而色赤。修宫广囿，肆声色，则上阶合而横。君弱则上阶迫而色暗。公侯皆叛，率部动兵，则中阶上星赤。外夷来侵，边国骚动，则中阶下星疏而横，色白。卿大夫废正向邪，则中阶下星疏而色赤。民不从令，犯刑为盗，则上阶下星色黑。去本就末，奢侈相尚，则下阶上星阔而横，色白。君臣有道，赋省刑清，则上阶为之戚。诸侯贡聘，公卿尽忠，则中阶为之比。庶人奉化，徭役有叙，则下阶为之密。若主奢欲，数夺民时，则上阶为之夺。诸侯僭强，公卿专贪，则中阶为之疏。士庶逐末，豪杰相凌，则下阶为之阔。三阶平，则阴阳和，风雨时，谷丰世泰；不平，则反是。三台不具，天下失计。色明齐等，君臣和而政令行；微细，反是。一曰天柱不见，王者恶之。司命星亡，春不得耕。司中不具，夏不得耨。司禄不具，秋不得获。一曰三台色青，天下疾；赤，为兵；黄润，为德；白，为丧；黑，为忧。月入，君忧，臣乱，公族叛。月入而晕，三公下狱。客星入之，贵臣赐爵邑；出而色苍，臣夺爵；守之，大臣黜，或贵臣多病。彗星犯，三公黜。流星入，天下兵将忧；抵中台，将相忧，人主恶之。云气入，苍白，民多伤；黄白润泽，民安君喜；黄，将相喜；赤，为忧；青黑，忧在三公；苍白，三公黜。<br>
　　按上台二星在柳北，其北星入柳六度。中台二星，其北入张二度。下台二星在太微垣西蕃北，其北星入翼二度。武密书：三台属鬼，又属柳、属张。《乾象新书》：上台属柳，中台属张，下台属翼。<br>
　　长垣四星，在少微星南，主界域，及北方。荧惑入之，北人入中国。太白入，九卿谋，边将叛。彗、孛犯之，北地不安。流星入，北方兵起，将入中国。<br>
　　少微四星，在太微西，士大夫之位也。一名处士，亦天子副主，或曰博士官，一曰主卫掖门。南第一星处士，第二星议士，第三星博士，第四星大夫。明大而黄，则贤士举。月五星犯守处士，女主忧，宰相易。岁犯，小人用，忠臣危。火犯，贤德退。土犯，宰相易，女主忧。金犯，大臣诛，又曰以所居主占之。客星、孛星犯之，王者忧，奸臣众。彗星犯，功臣有罪，一曰法令臣诛。流星出，贤良进，道术用。云气入，色苍白，贤士忧，大臣黜。<br>
　　灵台三星，在明堂西，神之精明曰灵，四方而高曰台，主观云物，察符瑞，候灾变也。武密曰：与司怪占同。<br>
　　虎贲一星，在下台星南，一曰在太微西蕃北、下台南，静室旄头之骑官也。明，则臣顺，与车骑星同占。<br>
　　明堂三星，在太微西南角外，天子布政之宫。明吉，暗凶。五星、客星及彗犯之，主不安其宫。<br>
　　右上元太微宫常星一十九坐，积数七十有八，而《晋志》所载，少微、长垣各四星，属天市垣，与《步天歌》不同。<br>
　　<b>◎天市垣</b><br>
　　天市垣二十二星，在氐、房、心、尾、箕、斗内宫之内。东蕃十一星：南一曰宋，二曰南海，三曰燕，四曰东海，五曰徐，六曰吴越，七曰齐，八曰中山，九曰九河，十曰赵，十一曰魏。西蕃十一星：南一曰韩，二曰楚，三曰梁，四曰巴，五曰蜀，六曰秦，七曰周，八曰郑，九曰晋，十曰河间，十一曰河中。象天王在上，诸侯朝王，王出皋门大朝会，西方诸侯在应门左，东方诸侯在应门右。其率诸侯幸都市也亦然。一曰在房、心东北，主权衡，主聚众。又曰天旗庭，主斩戮事。《乾象新书》曰：市中星众润泽，则岁实。荧惑守之，戮不忠之臣。彗星扫之，为徙市易都。客星入，为兵起；出，为贵丧。《天文录》曰：天子之市，天下所会也。星明大，则市吏急，商人无利；小，则反是；忽然不明，籴贵；中多小星，则民富。月入天市，易政更弊，近臣有抵罪，兵起。月守其中，女主忧，大臣灾。五星入，将相忧，五官灾；守之，主市惊更弊。又曰：五星入，兵起。荧惑守，大饥，火灾。或芒角色赤如血，市臣叛。填星守，籴贵。太白入，起兵，籴贵。辰星守，蛮夷君死。客星守，度量不平；星色白，市乱；出天市，有丧。彗星守，谷贵；出天市，豪杰起，徙易市都；扫帝坐，出天市，除旧布新。流星入，色苍白，物贵；赤，火灾，民疫。一曰出天市，为外兵。云气入，色苍白，民多疾；苍黑，物贵；出，物贱；黄白，物贱；黑，为啬夫死。<br>
　　帝坐一星，在天市中，天皇大帝外坐也。光而润泽，主吉，威令行；微小，大人忧。月犯之，人主忧。五星犯，臣谋主，下有叛；荧惑，尤甚。客星入，色赤，有兵；守之，大臣为乱。彗、孛犯，人民乱，宫庙徙。流星犯，诸侯兵起，臣谋主，贵人更令。<br>
　　候一星，在帝坐东北候，一作后，主伺阴阳也。明大，辅臣强；细微，国安；亡，则主失位；移，则不安居。太阴犯之，辅臣忧。客、彗守之，辅臣黜。孛犯，臣谋叛。<br>
　　宦者四星，在帝坐西南侍，主刑馀之臣也。星微，吉；失常，宦者有忧。<br>
　　斗五星，在宦者南，主平量。《乾象新书》：在帝坐西，覆则岁熟，仰则荒。客、彗犯，为饥。<br>
　　斛四星，在斗南，主度量、分铢、算数。其星不明，凶；亡，则年饥。一曰在市楼北，名天斛。<br>
　　列肆二星，在斛西北，主货金、玉、珠、玑。<br>
　　屠肆二星，在帛度东北，主屠宰、烹杀。《乾象新书》：在天市垣内十五度。<br>
　　车肆二星，在天市门中，主百货。星不明，则车盖尽行；明，则吉。客星、彗星守之，天下兵车尽发。《乾象新书》：在天市垣南门偏东。<br>
　　宗正二星，在帝坐东南，宗大夫也。武密曰：主囗司宗得失之官。《乾象新书》：在宗人西。彗星守之，若失色，宗正有事。客星守之，更号令也；犯之，主不亲宗庙。星孛其分，宗正黜。<br>
　　宗人四星，在宗正东，主录亲疏享祀。宗族有序，则星如绮文而明正；动，则天子亲属有变。客星守之，贵人死。<br>
　　宗星二星，在候星东，宗室之象，帝辅血脉之臣。《乾象新书》：在宗人北。客星守之，宗支不和；暗，则宗支弱。<br>
　　帛度二星，在宗星东北，主度量买卖平货易者。《乾象新书》：在屠肆南。星明大，尺量平，商人不欺。客星、彗星守之，丝绵大贵。<br>
　　市楼六星，在天市中，临箕星之上，市府也，主市贾律度。其阳为金钱，阴为珠玉，变见，各以其所占之。《乾象新书》：主阛阓，度律制令，在天市中。星明，吉；暗，则市吏不理。彗星、客星守之，市门多闭。<br>
　　七公七星，在招摇东，为天相，三公之象也，主七政。明，则辅佐强；大而动，为兵；齐政，则国法平；戾，则狱多囚；连贯索，则世乱；入河中，籴贵，民饥。太白守之，天下乱，兵起。客星守，岁饥，主危。流星出其分，主将黜。<br>
　　贯索九星，在七公星前，贱人之牢也。一曰连索，一曰连营，一曰天牢，主法律，禁强暴。牢口一星为门，欲其开也。星在天市垣北。星皆明，天下狱繁；七星见，小赦；五星、六星，大赦；动，则斧锧用；中空，改元。石申曰：一星亡，则有赐爵；三星亡，大赦，远期八十日；入河中，为饥；中星众，则囚多。辰星犯之，主水，米贵。彗星出，其分中外豪杰起。客星入，有枉死者；色黄，诸侯献地；青，为忧；赤，为兵；白，乃为吉。流星入，女主忧，或赦；出，则贵女死。云气入，色苍白，天子亡地；青，兵起；黑，狱多枉死；白，天子喜。<br>
　　天纪九星，在贯索东，九卿之象，万事纲纪，主狱讼。星明，则天下多讼；亡，则政理坏，国纪乱；散绝，则地震山崩；与女床合，则君失礼，女谒行。客星守之，主危，民饥。客星犯，诸侯举兵。彗、孛犯之，地震。客星、彗星合守，天下狱讼不理。<br>
　　女床三星，在天纪北，后宫御女侍从官也，主女事。明，则宫人恣；舒，则妾代女主；不动，则吉；不见，女子多疾。客星、彗星守之，宫人谋上。客星入，女子忧，后宫恣动，女谒行。云气出，色黄，后宫有福；白，为丧；黑，凶；青，女多疾。<br>
　　右天市垣常星可名者一十七坐，积数八十有八。而市楼、天斛、列肆、车肆、斗、帛度、屠肆等星，《晋志》皆不载，《隋志》有之，属天市垣，与《步天歌》合。又贯索，七公、女床、天纪，《晋志》属太微垣。按《乾象新书》：天纪在天市垣北，女床属箕宿，贯索属房宿，七公属氐宿。武密以七公属房，又属尾；贯索属房，又属氐、属心；女床属于尾、箕。说皆不同。<br>
</div>
			</div>
		<br>
		<h2 style="font-size:1.8em; text-align:center;"><a href="http://ctext.org/wiki.pl?if=gb&chapter=633602&remap=gb" target="_blank">宋史·天文志三（二十八舍上）</a></h2>
			<div style="font-size:1.2em">
　　<b>◎二十八舍</b><br>
　　<b>○东方</b><br>
　　<b>角宿</b>二星，为天关，其间天门也，其内天庭也。故黄道经其中，七曜之所行也。左角为天田，为理，主刑。其南为太阳道。右角为将，主兵。其北为太阴道。盖天之三门，犹房之四表。星明大，吉，王道太平，贤者在朝；动摇、移徙，王者行；左角赤明，狱平；暗而微小，王道失。陶隐居曰：“左角天津，右角天门，中为天关。”日食角宿，王者恶之；晕于角内，有阴谋，阴国用兵得地，又主大赦。月犯角，大臣忧狱事，法官忧黜。又占忧在宫中。月晕，其分兵起；右角，右将灾；左亦然。或曰主水；色黄，有大赦。月晕三重，入天门及两角，兵起，将失利。岁星犯，为饥。荧惑犯之，国衰，兵败；犯左角，有赦；右角，兵起；守之，谗臣进，政事急；居阳，有喜。填星犯角为丧，一曰兵起。太白犯角，群臣有异谋。辰星犯，为小兵；守之，大水。客星犯，兵起，五谷伤；守左角，色赤，为旱；守右角，大水。彗星犯之，色白，为兵；赤，所指破军；出角，天下兵乱。星孛于角，白，为兵；赤，军败；入天市，兵、丧。流星犯之，外国使来；入犯左角，兵起。云气黄白入右角，得地；赤入左，有兵；入右，战胜；黑白气入于右，兵将败。<br>
<div class=hover1 style="cursor:pointer; color:#009;" onclick="isHidden('divHidden_5'); this.style.display='none';">
	<b>　　（点击以显示全文）</b></div>
<div id="divHidden_5" style="display:none">
　　按汉永元铜仪，以角为十三度；而唐开元游仪，角二星十二度。旧经去极九十一度，今测九十三度半。距星正当赤道，其黄道在赤道南，不经角中；今测角在赤道南二度半，黄道复经角中，即与天象合。景祐测验，角二星十二度，距南星去极九十七度，在赤道外六度，与《乾象新书》合，今从《新书》为正。<br>
　　南门二星，在库楼南，天之外门也，主守兵禁。星明，则远方来贡；暗，则夷叛；中有小星，兵动。客、彗守之，兵起。<br>
　　库楼十星，六大星库也，南四星楼也，在角宿南。一曰天库，兵车之府也。旁十五星，三三而聚者柱也，中央四小星衡也。芒角，兵起；星亡，臣下逆；动，则将行；实，为吉；虚，乃凶。岁星犯之，主兵。荧惑犯之，为兵、旱。月入库楼，为兵。彗、孛入，兵、饥。客星入，夷兵起。流星入，兵尽出。赤云气入，内外不安。天库生角，有兵。<br>
　　平星二星，在库楼北，角南，主平天下法狱，廷尉之象。正，则狱讼平；月晕，狱官忧。荧惑犯之，兵起，有赦。彗星犯，政不行，执法者黜。<br>
　　平道二星，在角宿间，主平道之官。武密曰：“天子八达之衢，主辙轼。”明正，吉；动摇，法驾有虞。岁星守之，天下治。荧惑、太白守，为乱。客星守，车驾出行。流星守，去贤用奸。<br>
　　天田二星，在角北，主畿内封域。武密曰：“天子籍田也。”岁星守之，谷稔。荧惑守之，为旱。太白守，谷伤。辰星守，为水灾。客星守，旱、蝗。<br>
　　天门二星，在平星北。武密云：“在左角南，朝聘待客之所。”星明，万方归化；暗，则外兵至。月晕其外，兵起。荧惑入，关梁不通；守之，失礼。太白守，有伏兵。客星犯，有谋上者。<br>
　　进贤一星，在平道西，主卿相举逸材。明，则贤人用；暗，则邪臣进。太阴、岁星犯之，大臣死。荧惑犯，为丧，贤人隐。太白犯之，贤者退。岁星、太白、填星、辰星合守之，其占为天子求贤。黄白紫气贯之，草泽贤人出。<br>
　　周鼎三星，在角宿上，主流亡。星明，国安；不见，则运不昌；动摇，国将移。《乾象新书》引郏鄏定鼎事，以周衰秦无道，鼎沦泗水，其精上为星。李太异曰：“商巫咸《星图》已有周鼎，盖在秦前数百年矣。”<br>
　　按《步天歌》，库楼十星，柱十五星，衡四星，平星、平道、天田、天门各二星，进贤一星，周鼎三星，俱属角宿。而《晋志》以左角为天田，别不载天田二星，《隋志》有之。平道、进贤、周鼎，《晋志》皆属太微垣，库楼并衡星、柱星、南门、天门、平星皆在二十八宿之外。唐武密及景祐书乃与《步天歌》合。<br>
　　<b>亢宿</b>四星，为天子内朝，总摄天下奏事。听讼、理狱、录功。一曰疏庙，主疾疫。星明大，辅忠民安；动，则多疾。为天子正坐，为天符。秋分不见，则谷伤籴贵。太阳犯之，诸侯谋国，君忧。日晕，其分大臣凶，多雨，民饥、疫。月犯之，君忧或大臣当之；左为水，右为兵。月晕，其分先起兵者胜；在冬，大人忧。岁星犯之，有赦，谷有成；守之，有兵，人多病；留三十日以上，有赦；又曰：“犯则逆臣为乱。”荧惑犯，居阳，为喜；阴，为忧；有芒角，大人恶之；守之久，民忧，多雨水，又为兵。填星犯，谷伤，民亡；逆行，女专政，逆臣为谋；守之，有兵。太白犯之，国亡，民灾；逆行，为兵乱；有芒角，贵臣戮；守之，有水旱灾，或为丧。辰星犯之，为水，又为大兵；守之，米贵，民疾，岁旱，盗起，民相恶。客星犯，国不安；色赤为兵、旱，黄为土功；青黑，使者忧；守之谷伤。一云有赦令；黑，民流。彗犯，国灾；出，则有水、兵、疫、臣叛；白，为丧。孛星犯，国危，为水，为兵；入，则民流；出，则其国饥。流星入，外国使来，谷熟；出，为天子遣使，赦令出。李淳风曰：“流星入亢，幸臣死。”云气犯之，色苍，民疫；白，为土功；黑，水；赤，兵。一云：白，民虐疾；黄，土功。<br>
　　右亢宿四星，汉永元铜仪十度，唐开元游仪九度。旧去极八十九度，今九十一度半。景祐测验，亢九度，距南第二星去极九十五度。<br>
　　大角一星，在摄提间，天王坐也。又为天栋，正经纪也。光明润泽，为吉；青，为忧；赤，为兵；白，为丧；黑，为疾；色黄而静，民安；动，则人主好游。月犯之，大臣忧，王者恶之。月晕，其分人主有服。五星犯之，臣谋主，有兵。太白守之，为兵。彗星出，其分主更改，或为兵。天子失仁则守之。孛星犯，为兵；守之，主忧。客星犯、守，臣谋上；出，则人主受制。流星入，王者恶之；犯之，边兵起。云气青，主忧；白，为丧；黄气出，有喜。<br>
　　折威七星，在亢南，主斩杀，断军狱。月犯之，天子忧。五星犯，将军叛。彗、孛犯，边将死。云气犯，苍白，兵乱；赤，臣叛主；黄白，为和亲；出，则有赦；黑气入，人主恶之。<br>
　　摄提六星，左右各三，直斗杓南，主建时节，伺禨祥。其星为盾，以夹拥帝坐，主九卿。星明大，三公恣，主弱；色温不明，天下安；近大角，近戚有谋。太阴入，主受制。月食，其分主恶之。荧惑、太白守，兵起，天下更主。彗、孛入，主自将兵；出，主受制。流星入，有兵；出，有使者出；犯之，公卿不安。云气入，赤，为兵，九卿忧；色黄，喜；黑，大臣戮。<br>
　　阳门二星，在库楼东北，主守隘塞，御外寇。五星入，五兵藏。彗星守之，外夷犯塞、兵起。赤云气入，主用兵。<br>
　　顿顽二星，在折威东南，主考囚情状，察诈伪也。星明，无咎；暗，则刑滥。彗星犯之，贵人下狱。<br>
　　按《步天歌》，大角一星，折威七星，左、右摄提总六星，顿顽、阳门各二星，俱属角宿。而《晋志》以大角、摄提属太微垣，折威、顿顽在二十八宿之外。阳门则见于《隋志》，而《晋史》不载。武密书以摄提、折威、阳门皆属角、亢。《乾象新书》以右摄提属角，左摄提属亢，余与武密书同。《景祐》测验，乃以大角、摄提、顿顽、阳门皆属于亢，其说不同。<br>
　　<b>氐宿</b>四星，为天子舍室，后妃之府，休解之房。前二星，适也；后二星，妾也。又为天根，主疫。后二星大，则臣奉度，主安；小，则臣失势；动，则徭役起。日食，其分，卿相有谗谀，一曰王者后妃恶之，大臣忧。日晕，女主恣，一曰国有忧，日下兴师。月食其宿，大臣凶，后妃恶之，一曰籴贵。月晕，大将凶，人疫；在冬，为水，主危，以赦解之。月犯，左右郎将有诛，一曰有兵、盗。犯右星，主水；掩之，有阴谋，将军当之。岁星犯，有赦，或立后；守之，地动，年丰；逆行，为兵。荧惑犯之，臣僭上，一云将军忧；守，有赦。填星犯，左右郎将有诛；守之，有赦；色黄，后喜，或册太子；留舍，天下有兵；齐明，赦。太白犯之，郎将诛；入，其分疾疫；或云犯之，拜将；乘右星，水灾。辰星犯，贵臣暴忧；守之，为水，为旱，为兵；入守，贵人有狱；乘左星，天子自将。客星犯，牛马贵；色黄白，为喜，有赦，或曰边兵起，后宫乱；五十日不去，有刺客。彗星犯，有大赦，籴贵；灭之，大疫；入，有小兵，一云主不安。孛星犯，籴贵；出，则有赦；入，为小兵；或云犯之，臣干主。流星犯，秘阁官有事；在冬夏，为水、旱；《乙巳占》，后宫有喜；色赤黑，后宫不安。云气入，黄为土功；黑主水；赤为兵；苍白为疾疫；白，后宫忧。<br>
　　按汉永元铜仪、唐开元游仪，氐宿十六度，去极九十四度。景祐测验与《乾象新书》皆九十八度。<br>
　　天乳一星，在氐东北，当赤道中。明，则甘露降。彗、客入，天雨。<br>
　　将军一星，骑将也，在骑官东南，总领车骑军将、部阵行列。色动摇，兵外行。太白、荧惑、客星犯之，大兵出，天下乱。<br>
　　招摇一星，在梗河北，主北兵。芒角、变动，则兵大行；明，则兵起；若与栋星、梗河、北斗相直，则北方当来受命中国。又占：动，则近臣恣；离次，则库兵发；色青，为忧；白，为君怒；赤，为兵；黑，为军破；黄，则天下安。彗星犯，北边兵动；出，其分夷兵大起。孛犯，蛮夷乱。客星出，蛮夷来贡，一云北地有兵、丧。流星出，有兵。云气犯，色黄白，相死；赤，为内兵乱；色黄，兵罢；白，大人忧。<br>
　　帝席三星，在大角北，主宴献酬酢。星明，王公灾；暗，天下安；星亡，大人失位；动摇，主危。彗犯，主忧，有乱兵。客星犯，主危。<br>
　　亢池六星，在亢宿北。亢，舟也；池，水也。主渡水，往来送迎。微细，凶；散，则天下不通；移徙不居其度中，则宗庙有怪。五星犯之，川溢。客星犯，水，虫多死。武密云：“主断军狱，掌弃市杀戮。”与旧史异说。<br>
　　骑官二十七星，在氐南，天子虎贲也，主宿卫。星众，天下安；稀，则骑士叛；不见，兵起。五星犯，为兵。客星守之，将出有忧，士卒发。流星入，兵起，色苍白，将死。<br>
　　梗河三星，在帝席北，天矛也。一曰天锋，主北边兵，又主丧，故其变动应以兵、丧。星亡，国有兵谋。彗星犯之，北兵败。客星入，兵出，阴阳不和。一云北兵侵中国。流星出，为兵。赤云气犯，兵败；苍白，将死。<br>
　　车骑三星，在骑官南，总车骑将，主部阵行列。变色动摇，则兵行。太白、荧惑、客星犯之，大兵出，天下乱。<br>
　　阵车三星，在氐南，一云在骑官东北，革车也。太白、荧惑守之，主车骑满野，内兵无禁。<br>
　　天辐二星，在房西斜列，主乘舆，若《周官》巾车官也。近尾，天下有福。五星、客、彗犯之，则辇毂有变。一作天福。<br>
　　按《步天歌》，已上诸星俱属氐宿。《乾象新书》以帝席属角，亢池属亢；武密与《步在歌》合，皆属氐，而以梗河属亢。《占天录》又以阵车属于亢，《乾象新书》属氐，馀皆与《步天歌》合。<br>
　　<b>房宿</b>四星，为明堂，天子布政之官也，亦四辅也。下第一星，上将也；次，次将也；次，次相也；上星，上相也。南二星君位，北二星夫人位。又为四表，中为天衢、为天关，黄道之所经也。南间曰阳环，其南曰太阳；北间曰阴环，其北曰太阴。七曜由乎天衢，则天下和平，由阳道，则旱、丧；由阴道，则水、兵。亦曰天驷，为天马，主车驾。南星曰左骖，次左服，次右服，次右骖。亦曰天厩。又主开闭，为畜藏之所由。星明，则王者明；骖星大，则兵起；离，则民流；左骖、服亡，则东南方不可举兵；右亡，则西北不可举兵。日食，其分为兵，大臣专权。日晕，亦为兵，君臣失政，女主忧。月食其宿，大臣忧，又为王者昏，大臣专政。月晕，为兵；三宿，主赦，及五舍不出百日赦。太阴犯阳道，为旱；阴道，为雨；中道，岁稔。又占上将诛。当天门、天驷，谷熟。岁星犯之，更政令，又为兵，为饥，民流；守之，大赦，天下和平，一云良马出。荧惑犯，马贵，人主忧；色青，为丧；赤，为兵；黑，将相灾；白芒，火灾；守之，有赦令；十日勾巳者，臣叛。填星犯之，女主忧，勾巳，相有诛；守之，土功兴，一曰旱、兵，一曰有赦令。太白犯，四边合从；守之，为土功；出入，霜雨不时。辰星犯，有殃；守之，水灾。一云北兵起，将军为乱。客星犯，历阳道，为旱；阴道，为水，国空，民饥；色白，有攻战；入，为籴贵。彗星犯，国危，人乱，其分恶之。孛星犯，有兵，民饥，国灾。流星犯之，在春夏，为土功；秋冬，相忧；入，有丧。《乙巳占》：出，其分天子恤民，下德令。云气入，赤黄，吉；如人形，后有子；色赤，宫乱；苍白气出，将相忧。<br>
　　按汉永元铜仪、唐开元游仪，房宿五度。旧去极百八度，今百十度半。景祐测验，房距南第二星去极百十五度，在赤道外二十三度。《乾象新书》在赤道外二十四度。<br>
　　键闭一星，在房东北，主关龠。明，吉；暗，则宫门不禁。月犯之，大臣忧，火灾。岁星守之，王不宜出。填星占同。太白犯，将相忧。荧惑犯，主忧。彗星、客星守之，道路阻，兵起，一云兵满野。<br>
　　钩钤二星，在房北，房之钤键，天之管龠。王者至孝则明。又曰明而近房，天下同心。房、钩钤间有星及疏折，则地动，河清。月犯之，大人忧，车驾行。月食，其分将军死。岁星守之，为饥；去其宿三寸，王失政，近臣起，乱。荧惑守之，有德令。太白守，喉舌忧。填星守，王失土。彗星犯，宫庭失业。客星、流星犯，王有奔马之败。<br>
　　东咸、西咸各四星，东咸在心北，西咸在房西北，日、月、五星之道也。为房之户，以防淫泆也。明，则信吉。东咸近钩钤，有谗臣入。西咸近上及动，有知星者入。月、五星犯之，有阴谋，又为女主失礼，民饥。荧惑犯之，臣谋上。与太白同犯，兵起。岁星、填星犯之，有阴谋。流星犯，后妃恣，王有忧。客星犯，主失礼，后妃恣。<br>
　　罚三星，在东、西咸正南，主受金罚赎。曲而斜列，则刑罚不中。彗星、客星犯之，国无政令，忧多，枉法。<br>
　　日一星，在房宿南，太阳之精，主昭明令德。明大，则君有德令。月犯之，下谋上。岁星守，王得忠臣，阴阳和，四夷宾，五谷丰。太白、荧惑犯之，主有忧。客星、彗星犯之，主失位。<br>
　　从官二星，在房宿西南，主疾病巫医。明大，则巫者擅权。彗、孛犯之，巫臣作乱。云气犯，黑，为巫臣戮；黄，则受爵。<br>
　　按《步天歌》，以上诸星俱属在房。日一星，《晋》、《隋志》皆不载，以他书考之，虽在房宿南，实入氐十二度半。武密书及《乾象新书》惟以东咸属心，西咸属房，与《步天歌》不同，馀皆吻合。<br>
　　<b>心宿</b>三星，天王正位也。中星曰明堂，天子位，为大辰，主天下之赏罚；前星为太子；后星为庶子。星直，则王失势。明大，天下同心；天下变动，心星见祥；摇动，则兵离民流。日食，其分刑罚不中，将相疑，民饥，兵、丧。日晕，王者忧之。月食其宿，王者恶之，三公忧，下有丧。月晕，为旱，谷贵，虫生，将凶。与五星合，大凶。太阴犯之，大臣忧；犯中央及前后星，主恶之；出心大星北，国旱；出南，君忧，兵起。岁星犯之，有庆贺事，谷丰，华夷奉化；色不明，有丧，旱。荧惑犯之，大臣忧；贯心，为饥；与太白俱守，为丧。又曰：荧惑居其阳，为喜；阴，为忧。又曰：守之，主易政；犯，为民流，大臣恶之；守星南，为水；北，为旱；逆行，大臣乱。填星犯之，大臣喜，谷丰；守之，有土功；留舍三十日有赦；居久，人主贤；中犯明堂，火灾；逆行，女主干政。太白犯，籴贵，将军忧，有水灾，不出一年有大兵；舍之，色不明，为丧；逆行环绕，大人恶之。辰星犯明堂，则大臣当之，在阳为燕，在阴为塞北，不则地动、大雨；守之，为水，为盗。客星犯之，为旱；守之，为火灾；舍之，则籴贵，民饥。彗星犯之，大臣相疑；守之而出，为蝗、饥，又曰为兵。星孛，其分有兵、丧，民流。流星犯，臣叛；入之，外国使来；色青，为兵，为忧；黄，有土功；黑，为凶。云气人，色黄，子孙喜；白，乱臣在侧；黑，太子有罪。<br>
　　按汉永元铜仪、唐开元游仪，心三星皆五度，去极百八度。景祐测验，心三星五度，距西第一星去极百十四度。<br>
　　积卒十二星，在房西南，五营军士之象，主卫士扫除不祥。星小，为吉；明，则有兵；一星亡，兵少出；二星亡，兵半出；三星亡，兵尽出。五星守之，兵起；不则近臣诛。彗星、客星守之，禁兵大出，天子自将。云气犯之，青赤，为大臣持政，欲论兵事。<br>
　　按《步天歌》，积卒十二星属心，《晋志》在二十八宿之外，唐武密书与《步天歌》合。《乾象新书》乃以积卒属房宿为不同，今两存其说。<br>
　　<b>尾宿</b>九星，为天子后宫，亦主后妃之位。上第一星，后也；次三星，夫人；次星，嫔妾也。亦为九子。均明，大小相承，则后宫有序，子孙蕃昌。明，则后有喜，谷熟；不明，则后有忧，谷荒。日食，其分将有疾，在燕风沙，兵、丧，后宫有忧，人君戒出。日晕，女主丧，将相忧。月食，其分贵臣犯刑，后宫有忧。月晕，有疫，大赦，将相忧，其分有水灾，后妃忧。太阴犯之，臣不和，将有忧。岁星犯，谷贵；入之，妾为嫡，臣专政；守之，旱，火灾。荧惑犯之，有兵；留二十日，水灾；留三月，客兵聚；入之，人相食，又云宫内乱。填星犯之，色黄，后妃喜；入，为兵、饥、盗贼；逆行，妾为女主；守之而有芒角，更姓易政。太白犯、入，大臣起兵；久留，为水灾；出、入、舍、守，籴贵，兵起，后宫忧；失行，军破城亡。辰星犯守，为水灾，民疾，后宫有罪者，兵起；入，则万物不成，民疫。客星犯、入，宫人恶之；守之，贱女暴贵；出，则为风、为水，后宫恶之，兵罢，民饥多死。彗星犯，后惑主，宫人出，兵起，宫门多土功；出入，贵臣诛，有水灾。孛犯，多土功，大臣诛；守之，宫人出；出，为大水，民饥。流星入、犯，色青，旧臣归；在春夏，后宫有口舌；秋冬，贤良用事；出，则后宫喜，有子孙；色白，后宫妾死；出入，风雨时，谷熟，入，后族进禄；青黑，则后妃丧。云气入，色青，外国来降；出，则臣有乱。赤气入，有使来言兵。黑气入，有诸侯客来。<br>
　　按汉永元铜仪，尾宿十八度，唐开元游仪同。旧去极百二十度，一云百四十度；今百二十四度。景祐测验，亦十八度，距西行从西第二星去极百二十八度，在赤道外二十二度。《乾象新书》二十七度。<br>
　　神宫一星，在尾宿第三星旁，解衣之内室也。<br>
　　天江四星，在尾宿北，主太阴。明动，为水，兵起；星不具，则津梁不通；参差，马贵。月犯，为兵，为臣强，河津不通。荧惑犯，大旱；守之，有立主。太白犯，暴水。彗星犯，为大兵。客星入，河津不通。流星犯，为水，为饥。赤云气犯，车骑出；青，为多水；黄白，天子用事，兵起；入，则兵罢。<br>
　　傅说一星，在尾后河中，主章祝官也，一曰后宫女巫也，司天王之内祭祀，以祈子孙。明大，则吉，王者多子孙，辅佐出；不明，则天下多祷祠；亡，则社稷无主；入尾下，多祝诅。《左氏传》“天策焞输”，即此星也。彗星、客星守之，天子不享宗庙。赤云气入，巫祝官有诛者。<br>
　　鱼一星，在尾后河中，主阴事，知云雨之期。明大，则河海水出；不明，则阴阳和，多鱼；亡，则鱼少；动摇，则大水暴出；出，则河大鱼多死。月晕或犯之，则旱，鱼死。荧惑犯其阳，为旱；阴，为水。填星守之，为旱。赤云气犯出，兵起，将忧；入，兵罢；黄白气出，兵起。<br>
　　龟五星，在尾南，主卜，以占吉凶。星明，君臣和；不明，则上下乖。荧惑犯，为旱；守，为火。客星入，为水，忧。流星出，色赤黄，为兵；青黑，为水，各以其国言之。赤云气出，卜祝官忧。<br>
　　按神宫、傅说、鱼各一星，天江四星，龟五星，《步天歌》与他书皆属尾。而《晋志》列天江于天市垣，以傅说、鱼、龟在二十八宿之外，其说不同。<br>
　　<b>箕宿</b>四星，为后宫妃后之府，亦曰天津，一曰天鸡。主八风，又主口舌，主蛮夷。星明大，谷熟；不正，为兵；离徙，天下不安；中星众亦然，籴贵。凡日月宿在箕、壁、翼、轸者，皆为风起；舌动，三日有大风。日犯或食其宿，将疾，佞臣害忠良，皇后忧，大风沙。日晕，国有妖言。月食，为风，为水、旱，为饥，后恶之。月晕，为风，谷贵，大将易，又王者纳后。月犯，多风，籴贵，为旱，女主忧，君将死，后宫干政。岁星入，宫内口舌，岁熟，在箕南，为旱；在北，为有年；守之，多恶风，谷贵，民饥死。荧惑犯，地动；入，为旱；出，则有赦；久守，为水；逆行，诸侯相谋，人主恶之。填星犯，女主忧；久留，有赦；守之，后喜，有土功；色黄光润，则太后喜；又占：守，有水；守九十日，人流，兵起，蝗。太白犯，女主喜；入，则有赦；出，为土功，籴贵；守之，为旱，为风，民疾；出入留箕，五谷不登，多蝗。辰星犯，有赦；守，则为旱；动摇、色青，臣自戮，又占：为水溢、旱、火灾、谷不成。客星入犯，有土功，宫女不安，民流；守之，为饥；色赤，为兵；守其北，小熟；东，大熟；南，小饥；西，大饥；出，其分民饥，大臣有弃者；一云守之，秋冬水灾。彗星犯守，东夷自灭；出，则为旱，为兵，北方乱。孛犯，为外夷乱，籴贵；守之，外夷灾；出，为谷贵，民死，流亡；春夏犯之，金玉贵；秋冬，土功兴；入，则多风雨；色黄，外夷来贡。云气出，色苍白，国灾除；入，则蛮夷来见；出而色黄，有使者；出箕口，敛，为雨；开，为多风少雨。<br>
　　按汉永元铜仪，箕宿十度，唐开元游仪十一度。旧去极百十八度，今百二十度。景祐测验，箕四星十度，距西北第一星去极百二十三度。<br>
　　糠一星，在箕舌前，杵西北。明，则丰熟；暗，则民饥，流亡。<br>
　　杵三星，在箕南，主给庖舂。动，则人失釜甑；纵，则丰；横，则大饥；亡，则岁荒；移徙，则人失业。荧惑守，民流。客星犯、守，岁饥。彗、孛犯，天下有急兵。<br>
　　按《晋志》，糠一星、杵三星在二十八宿之外。《乾象新书》与《步天歌》皆属箕宿。<br>
　　<b>○北方</b><br>
　　<b>南斗</b>六星，天之赏禄府，主天子寿算，为宰相爵禄之位，传曰：天庙也。丞相太宰之位，褒贤进士，禀受爵禄，又主兵。一曰天机。南二星魁，天梁也。中央二星，天相也。北二星，天府廷也。又谓南星者，魁星也；北星，杓也，第一星曰北亭，一曰天开，一曰𫓧锧。石申曰：“魁第一主吴，二会稽，三丹阳，四豫章，五庐江，六九江。”星明盛，则王道和平，帝王长龄，将相同心；不明，则大小失次；芒角动摇，国失忠臣，兵起，民愁。日食在斗，将相忧，兵起，皇后灾，吴分有兵。日晕，宰相忧，宗庙不安。月食，其分国饥，小兵，后、夫人忧。月晕，大将死，五谷不生。月犯，将臣黜，风雨不时，大臣诛；一岁三入，大赦；又占：入，为女主忧，赵、魏有兵；色恶，相死。岁星犯，有赦；久守，水灾，谷贵；守及百日，兵用，大臣死。荧惑犯，有赦，破军杀将，火灾；入二十日，籴贵；四十日，有德令；守之，为兵、盗；久守，灾甚；出斗上行，天下忧；不行，臣忧；入，内外有谋；守七日，太子疾。填星犯，为乱；入，则失地；逆行，地动；出、入、留二十日，有大丧；守之，大臣叛。又占；逆行，先水后旱；守之，国多义士。太白犯之，有兵，臣叛；留守之，破军杀将；与火俱入，白烁，臣子为逆；久，则祸大。辰星犯，水，谷不成，有兵；守之，兵、丧。客星犯，兵起，国乱；入，则诸侯相攻，多盗，大旱，宫庙火，谷贵；七日不去，有赦。彗星犯，国主忧；出，则其分有谋，又为水灾，宫中火，下谋上，有乱兵；入，则为火，大臣叛。孛犯入，下谋上，有乱兵；出，则为兵，为疾，国忧。流星入，蛮夷来贡；犯之，宰相忧，在春天子寿，夏为水，秋则相黜，冬大臣逆；色赤而出斗者，大臣死。云气入，苍白，多风；赤，旱；出，有兵起，宫庙火；入，有两赤气，兵；黑，主病。<br>
　　按汉永元铜仪，斗二十四度四分度之一，唐开元游仪，二十六度。去极百十六度，今百十九度。景祐测验，亦二十六度，距魁第四星去极百二十二度。<br>
　　鳖十四星，在南斗南，主水族，不居汉中，川有易者。荧惑守之，为旱。辰星守，为火。客星守，为水。流星出，色青黑，为水；黄，为旱。云气占同。一曰有星守之，白衣会，主有水。<br>
　　天渊十星，一曰天池，一曰天泉，一曰天海，在鳖星东南九坎间，又名太阴，主灌溉沟渠。五星守之，大水，河决。荧惑入，为旱。客星入，海鱼出。彗星守之，川溢伤人。<br>
　　狗二星，在南斗魁前，主吠守，以不居常处为灾。荧惑犯之，为旱。客星入，多土功，北边饥；守之，守御之臣作乱。<br>
　　建六星，在南斗魁东北，临黄道，一曰天旗，天之都关。为谋事，为天鼓，为天马。南二星，天库也。中二星，市也，𫓧锧也。上二星，为旗跗。斗建之间，三光道也，主司七曜行度得失，十一月甲子天正冬至，大历所起宿也。星动，人劳役。月犯之，臣更天子法；掩之，有降兵。月食，其分皇后娣侄当黜。月晕，大将死，五谷不成，蛟龙见，牛马疫。月与五星犯之，大臣相谮有谋，亦为关梁不通，大水。岁星守，为旱，籴贵，死者众，诸侯有谋；入，则有兵。荧惑守之，臣有黜者，诸侯有谋，籴贵；入，则关梁不通，马贵；守旗跗三十日，有兵。填星守之，王者有谋。太白守，外国使来。辰星守，为水灾，米贵，多病。彗、孛、客星犯之，王失道，忠臣黜。客星守之，道路不通，多盗。流星入，下有谋；色赤，昌。<br>
　　天弁九星，弁一作辨，在建星北，市官之长，主列肆、阛阓、市籍之事，以知市珍也。明盛，则万物昌；不明及彗、客犯之，籴贵；久守之，囚徒起兵。<br>
　　天鸡二星，在牛西，一在狗国北，主异鸟，一曰主候时。荧惑舍之，为旱，鸡多夜鸣。太白、荧惑犯之，为兵。填星犯之，民流亡。客星犯，水旱失时；入，为大水。<br>
　　狗国四星，在建星东南，主三韩、鲜卑、乌桓、𤞤狁、沃且之属。星不具，天下有盗；不明，则安；明，则边寇起。月犯之，乌桓、鲜卑国乱。荧惑守之，外夷兵起。太白守之，鲜卑受攻。客星守，其王来中国。<br>
　　天龠八星，在南斗杓第二星西，主开闭门户。明，则吉；不备，则关龠无禁。客星、彗星守之，关梁闭塞。<br>
　　农丈人一星，在南斗西南，老农主稼穑者，又主先农、农正官。星明，岁丰；暗，则民失业；移徙，岁饥。客星、彗星守之，民失耕，岁荒。<br>
　　按《步天歌》，已上诸星皆属南斗。《晋志》以狗国、天鸡、天弁、天龠、建星皆属天市垣，馀在二十八宿之外。《乾象新书》以天龠、农丈人属箕，武密又以天龠属尾，互有不同。<br>
　　<b>牛宿</b>六星，天之关梁，主牺牲事。其北二星，一曰即路，一曰聚火。又曰：上一星主道路，次二星主关梁，次三星主南越。明大，则王道昌，关梁通，牛贵；怒，则马贵；动，则牛灾，多死；始出而色黄，大豆贱；赤，则豆有虫；青，则大豆贵；星直，籴贱；曲，则贵。日食，其分兵起；晕，为阴国忧，兵起。月食，有兵；晕，为水灾，女子贵，五谷不成，牛多暴死，小儿多疾。月晕在冬三月，百四十日外有赦；晕中央大星，大将被戮。月犯之，有水，牛多死，其国有忧。岁星入犯，则诸侯失期；留守，则牛多疫，五谷伤；在牛东，不利小儿；西，主风雪；北，为民流；逆行，宫中有火；居三十日至九十日，天下和平，道德明正。荧惑犯之，诸侯多疾，臣谋主；守，则谷不成，兵起；入或出守斗南，赦。填星犯之，有土功；守之，雨雪，民人、牛马病。太白犯之，诸侯不通；守，则国有兵起；入，则为兵谋，人多死。辰星犯，败军移将，臣谋主。客星犯守之，牛马贵，越地起兵；出，牛多死，地动，马贵。彗星犯之，吴分兵起；出，为籴贵，牛死。孛犯，改元易号，籴贵，牛多死，吴、越兵起，下当有自立者。流星犯之，王欲改事；春夏，谷熟；秋冬，谷贵；色黑，牛马昌，关梁入贡。云气苍白横贯，有兵、丧；赤，亦为兵；黄白气入，牛蕃息；黑，则牛死。<br>
　　按汉永元铜仪，以牵牛为七度，唐开元游仪八度。旧去极百六度，今百四度。景祐测验，牛六星八度，距中央大星去极百十度半。<br>
　　天田九星，在斗南，一曰在牛东南，天子畿内之田。其占与角北天田同。客星犯之，天下忧。彗、孛犯守之，农夫失业。<br>
　　河鼓三星，在牵牛西北，主天鼓，盖天子及将军鼓也。一曰三鼓，主天子三将军，中央大星为大将军，左星为左将军，右星为右将军。左星，南星也，所以备关梁而拒难也，设守险阻，知谋征也。鼓欲正直而明，色黄光泽，将吉；不正，为兵、忧；星怒，则马贵；动，则兵起；曲，则将失计夺势；有芒角，将军凶猛象也；乱摇，差度乱，兵起。月犯之，军败亡。五星犯之，兵起。彗星、客星犯，将军被戮。流星犯，诸侯作乱。黄白云气入之，天子喜；赤，为兵起；出，则战胜；黑，为将死。青气入之，将忧；出，则祸除。<br>
　　左旗九星，在河鼓左旁，右旗九星，在牵牛北、河鼓西南，天之鼓旗旌表也。主声音、设险、知敌谋。旗星明大，将吉。五星犯守，兵起。<br>
　　织女三星，在天市垣东北，一曰在天纪东，天女也，主果蓏、丝帛、珍宝。王者至孝，神祗咸喜，则星俱明，天下和平；星怒而角，布帛贵。陶隐居曰：“常以十月朔至六七日晨见东方。”色赤精明者，女工善；星亡，兵起，女子为候。织女足常向扶筐，则吉；不向，则丝绵大贵。月晕，其分兵起。荧惑守之，公主忧，丝帛贵，兵起。彗星犯，后族忧。星孛，则有女丧。客星入，色青，为饥；赤，为兵；黄，为旱；白，为丧；黑，为水。流星入，有水、盗，女主忧。云气入，苍白，女子忧；赤，则为女子兵死；色黄，女有进者。<br>
　　渐台四星，在织女东南，临水之台也，主晷漏、律吕事。明，则阴阳调而律吕和；不明，则常漏不定。客星、彗星犯之，阴阳反戾。<br>
　　辇道五星，在织女西，主王者游嬉之道。汉辇道通南北宫，其象也。太白、荧惑守之，御路兵起。<br>
　　九坎九星，在牵牛南，主沟渠、导引泉源、疏泻盈溢，又主水旱。星明，为水灾；微小，吉。月晕，为水；五星犯之，水溢。客星入，天下忧。云气入，青，为旱；黑，为水溢。<br>
　　罗堰三星，在牵牛东，拒马也，主堤塘，壅蓄水源以灌溉也。星明大，则水泛溢。<br>
　　天桴四星，在牵牛东北横列，一曰在左旗端，鼓桴也，主漏刻。暗，则刻漏失时。武密曰：“主桴鼓之用。”动摇，则军鼓用；前近河鼓，若桴鼓相直，皆为桴鼓用。太白、荧惑守之，兵鼓起。客星犯之，主刻漏失时。<br>
　　按《步天歌》，已上诸星俱属牛宿。《晋志》以织女、渐台、辇道皆属太微垣，以河鼓、左旗、右旗、天桴属天市垣，馀在二十八宿之外。武密以左旗属箕属斗，右旗亦属斗，渐台属斗，又属牛，余与《步天歌》同。《乾象新书》则又以左旗、织女、渐台、辇道、九坎皆属于斗。<br>
　　<b>须女</b>四星，天之少府，贱妾之称，妇职之卑者也，主布帛裁制、嫁娶。星明，天下丰，女巧，国富；小而不明，反是。日食在女，戒在巫祝、后妃祷祠，又占越分饥，后妃疾。日晕，后宫及女主忧。月食，为兵、旱，国有忧。月晕，有兵谋不成；两重三重，女主死。月犯之，有女惑，有兵不战而降，又曰将军死。岁星犯之，后妃喜，外国进女；守之，多水，国饥，丧，籴贵，民大灾，荧惑犯之，大臣、皇后忧，布帛贵，民大灾；守之，土人不安，五谷不熟，民疾，有女丧，又为兵；入则籴贵；逆行犯守，大臣忧；居阳，喜；阴，为忧。填星犯守，有苛政，山水出，坏民舍，女谒行，后专政，多妖女；留五十日，民流亡。太白犯之，布帛贵，兵起，天下多寡女；留守，有女丧，军发。辰星犯，国饥，民疾；守之，天下水，有赦，南地火，北地水，又兵起，布帛贵。客星犯，兵起，女人为乱；守之，宫人忧，诸侯有兵，江淮不通，籴贵。彗星犯，兵起，女为乱；出，为兵乱，有水灾，米盐贵。星孛，其分兵起，女为乱，有奇女来进；出入，国有忧，王者恶之。流星犯，天子纳美女，又曰有贵女下狱；抵须女，女主死。《乙巳占》：出入而色黄润，立妃后；白，为后宫妾死。云气入，黄白，有嫁女事；白，为女多病；黑，为女多死；赤，则妇人多兵死者。<br>
　　按汉永元铜仪，以须女为十一度。景祐测验，十二度，距西南星去极百五度，在赤道外十四度。<br>
　　十二国十六星，在牛女南，近九坎，各分土居列国之象。九坎之东一星曰齐，齐北二星曰赵，赵北一星曰郑，郑北一星曰越，越东二星曰周，周东南北列二星曰秦，秦南二星曰代，代西一星曰晋，晋北一星曰韩，韩北一星曰魏，魏西一星曰楚，楚南一星曰燕，有变动，各以其国占之。陶隐居曰：“越星在婺女南，郑一星在越北，赵二星在郑南，周二星在越东，楚一星在魏西南，燕一星在楚南，韩一星在晋北，晋一星在代北，代二星在秦南，齐一星在燕东。”<br>
　　离珠五星，在须女北，须女之藏府，女子之星也。又曰：主天子旒珠、后夫人环佩。去阳，旱；去阴，潦。客星犯之，后宫有忧。<br>
　　奚仲四星，在天津北，主帝车之官。凡太白、荧惑守之，为兵祥。<br>
　　天津九星，在虚宿北，横河中，一曰天汉，一曰天江，主四渎津梁，所以度神通四方也。一星不备，津梁不通；明，则兵起；参差，马贵；大，则水灾；移，则水溢。彗、孛犯之，津败，道路有贼。客星犯，桥梁不修；守之，水道不通，船贵。流星出，必有使出，随分野占之。赤云气入，为旱；黄白，天子有德令；黑，为大水；色苍，为水，为忧；出，则祸除。<br>
　　败瓜五星，在匏瓜星南，主修瓜果之职，与匏瓜同占。<br>
　　匏瓜五星一作瓠瓜，在离珠北，天子果园也，其西觜星主后宫，不明，则后失势；不具或动摇，为盗；光明，则岁丰；暗，则果实不登。彗、孛犯之，近臣僭，有戮死者。客星守之，鱼盐贵，山谷多水；犯之，有游兵不战。苍白云气入之，果不可食；青，为天子攻城邑；黄，则天子赐诸侯果；黑，为天子食果而致疾。<br>
　　扶筐七星，为盛桑之器，主劝蚕也，一曰供奉后与夫人之亲蚕。明，吉；暗，凶；移徙，则女工失业。彗星犯，将叛。流星犯，丝绵大贵。<br>
　　按《步天歌》，已上诸星俱属须女，而十二国及奚仲、匏瓜、败瓜等星，《晋志》不载，《隋志》有之。《晋志》又以离珠、天津属天市垣，扶筐属太微垣。《乾象新书》以周、越、齐、赵属牛，秦、代、韩、魏、燕、晋、楚、郑属女。武密以离珠、匏瓜属牛又属女，以奚仲属危。《乾象新书》以离珠、匏瓜属牛，败瓜属斗又属牛，以天津西一星属斗，中属牛，东五星属女。<br>
　　<b>虚宿</b>二星，为虚堂，冢宰之官也，主死丧哭泣，又主北方邑居、庙堂祭祀祝祷事。宋均曰：“危上一星高，旁两星下，似盖屋也。”盖屋之下，中无人，但空虚似乎殡宫，主哭泣也。明，则天下安；不明，为旱；欹斜上下不正，享祀不恭；动，将有丧。日食，其分其邦有丧。日晕，民饥，后妃多丧。月食，主刀剑官有忧，国有丧。月晕，有兵谋，风起则不成，又为民饥。月犯之，宗庙兵动，又国忧，将死。岁星犯，民饥；守之，失色，天王改服；与填星同守，水旱不时。荧惑犯之，流血满野；守之，为旱，民饥，军败；入，为火灾，功成见逐；或勾巳，大人战不利。填星犯之，有急令；行疾，有客兵；入，则有赦，谷不成，人不安；守之，风雨不时，为旱，米贵，大卜欲危宗庙，有客兵。太白犯，下多孤寡，兵，丧；出，则政急；守之，臣叛君；入，则大臣下狱。辰星犯，春秋有水；守之，亦为水灾，在东为春水，南为夏水，西为秋水，北冬有雷雨、水。客星犯，籴贵；守之，兵起，近期一年，远则二年，有哭泣事；出，为兵、丧。彗星犯之，国凶，有叛臣；出，为野战流血；出入，有兵起，芒焰所指国必亡。星孛其宿，有哭泣事；出，则为野战流血，国有叛臣。流星犯，光润出入，则冢宰受赏，有赦令；色黑，大臣死；入而色青，有哭泣事；黄白，有受赐者；出，则贵人求医药。云气黄入，为喜；苍，为哭；赤，火；黑，水；白，有币客来。<br>
　　按汉永元铜仪，以虚为十度，唐开元游仪同。旧去极百四度，今百一度。景祐测验，距南星去极百三度，在赤道外十二度。<br>
　　司命二星，在虚北，主举过、行罚、灭不祥，又主死亡。逢星出司命，王者忧疾，一曰宜防祅惑。<br>
　　司禄二星，在司命北，主增年延德，又主掌功赏、食料、官爵。<br>
　　司危二星，在司禄北，主矫失正下，又主楼阁台榭、死丧、流亡。<br>
　　司非二星，在司危北，主司候内外，察愆尤，主过失。《乾象新书》：命、禄、危、非八星主天子已下寿命、爵禄、安危、是非之事。明大，为灾；居常，为吉。<br>
　　哭二星，在虚南，主哭泣、死丧。月、五星、彗、孛犯之，为丧。<br>
　　泣二星在哭星东，与哭同占。<br>
　　天垒城一十三星，在泣南，圜如大钱，形若贯索，主鬼方、北边丁零类，所以候兴败存亡。荧惑入守，夷人犯塞。客星入，北方侵。赤云气掩之，北方惊灭，有疾疫。<br>
　　离瑜三星，在十二国东，《乾象新书》在天垒城南。离，圭衣也；瑜，玉饰，皆妇人见舅姑衣服也。微，则后宫俭约；明，则妇人奢纵。客星、彗星入之，后宫无禁。<br>
　　败臼四星，在虚、危南，两两相对，主败亡、灾害。石申曰：“一星不具，民卖甑釜；不见，民去其乡。”五星入，除旧布新。客星、彗星犯之，民饥，流亡。黑气入，主忧。<br>
　　按《步天歌》，已上诸星俱属虚宿。司命、司禄、司危、司非、离瑜、败臼，《晋志》不载，《隋志》有之。《乾象新书》以司命、司禄、司危、司非属须女；泣星、败臼属危。武密书与《步天歌》合。<br>
　　<b>危宿</b>三星，在天津东南，为天子宗庙祭祀，又为天子土功，又主天府、天市、架屋、受藏之事。不明，客有诛，土功兴；动或暗，营宫室，有兵事。日食，陵庙摧，有大丧，有叛臣。日晕，有丧。月食，大臣忧，有丧，宫殿圮。月晕，有兵、丧，先用兵者败。月犯之，宫殿陷，臣叛主，来岁籴贵，有大丧。岁星犯守，为兵、役徭，多土功，有哭泣事，又多盗。荧惑犯之，有赦；守之，人多疾，兵动，诸侯谋叛，宫中火灾；守上星，人民死，中星诸侯死，下星大臣死，各期百日十日；守三十日，东兵起，岁旱，近臣叛；入，为兵，有变更之令。填星守之，为旱，民疾，土功兴，国大战；犯之，皇后忧，兵，丧；出、入、留、舍，国亡地，有流血；入，则大乱，贼臣起。太白犯之，为兵，一曰无兵兵起，有兵兵罢，五谷不成，多火灾；守之，将忧，又为旱，为火；舍之，有急事。辰星犯之，大臣诛，法官忧，国多灾；守之，臣下叛，一云皇后疾，兵、丧起。客星犯，有哭泣，一曰多雨水，谷不收；入之，有土功，或三日有赦；出，则多雨水，五谷不登；守之，国败，民饥。彗星犯之，下有叛臣兵起；出，则将军出国，易政，大水，民饥。孛犯，国有叛者兵起。流星犯之，春夏为水灾，秋冬为口舌；入，则下谋上；抵危，北地交兵。《乙巳占》：流星出入色黄润，入民安，谷熟，土功兴；色黑，为水，大臣灾。云气入，苍白，为土功；青，为国忧；黑，为水，为丧；赤，为火；白，为忧，为兵；黄出入，为喜。<br>
　　按汉永元铜仪，以危为十六度；唐开元游仪十七度。旧去极九十七度，距南星去极九十八度，在赤道外七度。<br>
　　虚梁四星，在危宿南，主园陵寝庙、祷祝。非人所处，故曰虚梁。一曰宫宅屋帏帐寝。太白、荧惑犯之，为兵。彗、孛犯，兵起，宗庙改易。<br>
　　天钱十星，在北落师门西北，主钱帛所聚，为军府藏。明，则库盈；暗，为虚。太白、荧惑守之，盗起。彗、孛犯之，库藏有贼。<br>
　　坟墓四星，在危南，主山陵、悲惨、死丧、哭泣。大曰坟，小曰墓。五星守犯，为人主哭泣之事。<br>
　　杵三星，在人星东，一云在臼星北，主舂军粮。不具，则民卖甑釜。<br>
　　臼四星，在杵星下，一云在危东。杵臼不明，则民饥；星众，则岁乐；疏，为饥；动摇，亦为饥；杵直下对臼，则吉；不相当，则军粮绝；纵，则吉；横，则荒；又臼星覆，岁饥；仰，则岁熟。彗星犯之，民饥，兵起，天下急。客星守之，天下聚会米粟。<br>
　　盖屋二星，在危宿南九度，主治宫室。五星犯之，兵起。彗、孛犯守，兵灾尤甚。<br>
　　造父五星，在传舍南，一曰在腾蛇北，御官也。一曰司马，或曰伯乐，主御营马厩、马乘、辔勒。移处，兵起，马贵；星亡，马大贵。彗、客入之，仆御谋主，有斩死者，一曰兵起；守之，兵动，厩马出。<br>
　　人五星，在虚北，车府东，如人形，一曰主万民，柔远能迩；又曰卧星，主夜行，以防淫人。星亡，则有诈作诏者，又为妇人之乱；星不具，王子有忧。客、彗守犯，人多疾疫。<br>
　　车府七星，在天津东，近河，东西列，主车府之官，又主宾客之馆。星光明，润泽，必有外宾，车驾华洁。荧惑守之，兵动。彗、客犯之，兵车出。<br>
　　钩九星，在造父西河中，如钩状。星直，则地动；他星守，占同。一曰主辇舆、服饰。明，则服饰正。<br>
　　按《步天歌》，已上诸星俱属危宿。《晋志》不载人星、车府，《隋志》有之。杵、臼星，《晋》、《隋志》皆无。造父、钩星，《晋志》属紫微垣，盖屋、虚梁、天钱在二十八宿外。《乾象新书》以车府西四星属虚，东三星属危。武密书以造父属危又属室，馀皆与《步天歌》合。按《乾象新书》又有天纲一星，在危宿南，入危八度，去极百三十二度，在赤道外四十一度。《晋》、《隋志》及诸家星书皆不载，止载危、室二宿间与北落师门相近者。近世天文乃载此一星，在鬼、柳间，与外厨、天纪相近。然《新书》两天纲虽同在危度，其说不同，今姑附于此。<br>
　　<b>营室</b>二星，天子之宫，一曰玄宫，一曰清庙，又为军粮之府，主土功事。一曰室一星为天子宫，一星为太庙，为王者三军之廪，故置羽林以卫；又为离宫阁道，故有离宫六星在其侧。一曰定室，《诗》曰“定之方中”也。星明，国昌；不明而小，祠祀鬼神不享；动，则有土功事；不具，忧子孙；无芒、不动，天下安。日食在室，国君忧，王者将兵，一曰军绝粮，土卒亡。日晕，国忧，女主忧黜。月食，其分有土功，岁饥。月晕，为水，为火，为风。<br>
　　月犯之，为土功，有哭泣事。岁星犯之，有急而为兵；入，天子有赦，爵禄及下；舍室东，民多死；舍北，民忧；又曰守之，宫中多火灾，主不安，民疫。荧惑犯，岁不登；守之，有小灾，为旱，为火，籴贵；逆行守之，臣谋叛；入，则创改宫室；成勾巳者，主失宫。填星犯，为兵；守之，天下不安，人主徙宫，后、夫人忧，关梁不通，贵人多死；久守，大人恶之，以赦解，吉；逆行，女主出入恣；留六十日，土功兴。太白犯五寸许，天子政令不行；守，则兵大忌之，以赦令解；一曰太子、后妃有谋；若乘守勾巳、逆行往来，主废后妃，有大丧，宫人恣；去室一尺，威令不行；留六十日，将死；入，则有暴兵。辰星犯之，为水；入，则后有忧，诸侯发动于西北。客星犯入，天子有兵事，军饥，将离，外兵来；出于室，兵先起者败。彗星出，占同；或犯之，则弱不能战；出入犯之，则先起兵者胜，一曰出室为大水。孛犯或出入，先起兵者胜；出，有小灾，后宫乱。武密曰：“孛出，其分有兵、丧；道藏所载，室专主兵。”流星犯，军乏粮，在春夏将军贬，秋冬水溢。《乙巳占》曰：“流星出入色黄润，军粮丰，五谷成，国安民乐。”云气入，黄，为土功；苍白，大人恶之；赤，为兵，民疫；黑，则大人忧。<br>
　　按汉永元铜仪，营室十八度，唐开元游仪十六度。旧去极八十五度。景祐测验，室十六度，距南星去极八十五度，在赤道外六度。<br>
　　雷电六星，在室南，明动，则雷电作。<br>
　　离宫六星，两两相对为一坐，夹附室宿上星，天子之别宫也，主隐藏止息之所。动摇，为土功；不具，天子忧。太白、荧惑入，兵起；犯或勾巳环绕，为后妃咎。彗星犯之，有修除之事。<br>
　　垒壁阵十二星一作壁垒，在羽林北，羽林之垣垒，主天军营。星明，国安；移动，兵起；不见，兵尽出，将死。五星入犯，皆主兵。太白、辰星，尤甚。客星入，兵大起，将吏忧。流星入南，色青，后忧；入北，诸侯忧；色赤黑，入东，后有谋；入西，太子忧；黄白，为吉。<br>
　　腾蛇二十二星，在室宿北，主水虫，居河滨。明而微，国安；移向南，则旱；向北，大水。彗、孛犯之，水道不通。客星犯，水物不成。<br>
　　土功吏二星，在壁宿南，一曰在危东北，主营造宫室，起土之官。动摇，则版筑事起。<br>
　　北落师门一星，在羽林军南，北宿在北方，落者，天军之藩落也，师门犹军门。长安城北门曰“北落门”，象此也。主非常以候兵。星明大，安；微小、芒角，有大兵起。岁星犯之，吉。荧惑入，兵弱不可用。客星犯之，光芒相及，为兵，大将死；守之，边人入塞。流星出而色黄，天子使出；入，则天子喜；出而色赤，或犯之，皆为兵起。云气入，苍白，为疾疫；赤，为兵；黄白，喜；黑云气入，边将死。<br>
　　八魁九星，在北落东南，主捕张禽兽之官也。客、彗入，多盗贼，兵起。太白、荧惑入守，占同。<br>
　　天纲一星，在北落西南，一曰在危南，主武帐宫舍，天子游猎所会。客、彗入，为兵起，一云义兵。<br>
　　羽林军四十五星，三三而聚散，出垒壁之南，一曰在营室之南，东西布列，北第一行主天军，军骑翼卫之象。星众，则国安；稀，则兵动；羽林中无星，则兵尽出，天下乱。月犯之，兵起。岁星入，诸侯悉发兵，臣下谋叛，必败伏诛。太白入，兵起。填星入，大水。五星入，为兵。荧惑、太白经过，天子以兵自守。荧惑入而芒赤，兴兵者亡。客星入，色黄白，为喜；赤，为臣叛。流星入南，色青，后有疾；入北，诸侯忧；入东而赤黑，后有谋；入西，太子忧。云气苍白入南，后有忧；北，诸侯忧；黑，太子、诸侯忌之；出，则祸除；黄白，吉。<br>
　　斧钺三星，在北落师门东，芟刈之具也，主斩刍稿以饲牛马。明，则牛马肥腯；动摇而暗，或不见，牛马死。《隋志》、《通志》皆在八魁西北，主行诛、拒难、斩伐奸谋。明大，用兵将忧；暗，则不用；移动，兵起。月入，大臣诛。岁星犯，相诛。荧惑犯，大臣戮。填星入，大臣忧。太白入，将诛。客、彗犯，斧钺用；又占：客犯，外兵被擒，士卒死伤，外国降；色青，忧；赤，兵；黄白，吉。<br>
　　按《步天歌》，已上诸星皆属营室。雷电、土功吏、斧钺，《晋志》皆不载，《隋志》有之。垒壁阵、北落师门、天纲、羽林军，《晋志》在二十八宿外，腾蛇属天市垣。武密书以腾蛇属营室，又属壁宿。《乾象新书》以西十六星属尾、属危，东六星属室；羽林军西六星属危，东三十九星属室；以天纲属危，斧钺属奎。《通占录》又以斧钺属壁、属奎，说皆不同。<br>
　　<b>壁宿</b>二星，主文章，天下图书之秘府。明大，则王者兴，道术行，国多君子；星失色，大小不同，王者好武，经术不用，图书废；星动，则有土功。日食于壁，阳消阴坏，男女多伤，国不用贤。日晕，名士忧。月食，其分大臣忧，文章士废，民多疫。月晕，为风、水，其分有忧。月犯之，国有忧，为饥，卫地有兵。岁星犯之，水伤五谷；久守或凌犯、勾巳，有兵起。荧惑犯之，卫地忧；守之，国旱，民饥，贤不用；一占：王有大灾。填星犯守，图书兴，国王寿，天下丰，国用贤；一占：物不成，民多病；逆行成勾巳者，有土功；六十日，天下立王。太白犯之一二寸许，则诸侯用命；守之，文武并用，一曰有军不战，一曰有兵丧，一曰水灾，多风雨；一曰犯之多火灾。辰星犯，国有盖藏保守之事，王者刑法急；守之，近臣忧，一曰其分有丧，有兵，奸臣有谋；逆行守之，桥梁不通。客星犯之，文章士死，一曰有丧；入，为土功，有水；守之，岁多风雨；舍，则牛马多死。彗星犯之，为兵，为火，一曰大水，民流。孛犯，为兵，有火、水灾。流星犯，文章废；《乙巳占》曰：“若色黄白，天下文章士用。”赤云气入之，为兵；黑，其下国破；黄，则外国贡献，一曰天下有烈士立。<br>
　　按汉永元铜仪，东壁二星九度。旧去极八十六度。景祐测验，壁二星九度，距南星去极八十五度。<br>
　　天厩十星，在东壁之北，主马之官，若今驿亭也，主传令置驿，逐漏驰骛，谓其急疾与晷漏竞驰也。月犯之，兵马归。彗星入，马厩火。客星入，马出行。流星入，天下有惊。<br>
　　霹雳五星，在云雨北，一曰在雷电南，一曰在土功西，主阳气大盛，击碎万物。与五星合，有霹雳之应。<br>
　　云雨四星，在雷电东，一云在霹雳南，主雨泽，成万物。星明，则多雨水。辰星守之，有大水；一占：主阴谋杀事，孳生万物。<br>
　　𫓧锧五星，在天仓西南，刈具也，主斩刍饲牛马。明，则牛马肥；微暗，则牛马饥饿。<br>
　　按《步天歌》，壁宿下有𫓧锧五星，《晋》、《隋志》皆不载。《隋志》八魁西北三星曰𫓧锧，又曰𫓧钺，其占与《步天歌》室宿内斧钺略同，恐即是此误重出之。霹雳五星、云雨四星，《晋志》无之，《隋志》有之。武密书以云雨属室宿。天厩十星，《晋志》属天市垣，其说皆不同。<br>
</div>
			</div>
		<br>
		<h2 style="font-size:1.8em; text-align:center;"><a href="http://ctext.org/wiki.pl?if=gb&chapter=139434&remap=gb" target="_blank">宋史·天文志四（二十八舍下）</a></h2>
			<div style="font-size:1.2em">
　　<b>○西方</b><br>
　　<b>奎宿</b>十六星，天之武库，一曰天豕，一曰封豕，主以兵禁暴，又主沟渎。西南大星曰天豕目，亦曰大将。明动，则兵、水大出。日食，鲁国凶，边兵起及水旱。日晕，为兵，为火。月食，聚敛之臣有忧。月晕，兵败，籴贵，将戮，人疾疫。月犯之，其分乱。岁星犯之，近臣为逆；守之，虫为灾，人民饥，盗起，多狱讼；久守，北兵降；色润泽，大熟；守二十日以上，兵起鲁地；逆行守之，君好兵，民流亡。荧惑犯之，环绕三十日以上，将相凶，大水，民流；守二十日以上，鲁地有兵；动摇、进退，有赦；舍，岁大熟；留，臣下专权，多狱讼；守百日以上，多盗。填星入犯，吴、越有兵，一曰齐、鲁，一曰兵、丧；守之，有贵女执政；出入，水泉溢。太白犯之，大水，有兵，霜杀物；入，则外兵入国；昼见，将相死。辰星犯之，江河决，有兵，为旱，为火。守之，王者忧，兵、旱。客星犯之，有沟渎事；守，则王者有忧，军败，贼臣在侧；入之，破军杀将；舍留不去，人饥；出，则为谋臣惑天子。彗犯，为饥，为兵、丧；出，则有水灾。星孛之，其下兵出，民饥，国无继嗣；出，则西北有兵起。流星入犯之，有沟渎事，破军杀将。《乙巳占》：流星出入，色黄白光润，文昌武偃；赤如火光作声，为弓弩用；一曰入则有聚众事。赤云气入犯，为兵；黄，为天子喜；黑，则大人有忧。<br>
<div class=hover1 style="cursor:pointer; color:#009;" onclick="isHidden('divHidden_6'); this.style.display='none';">
	<b>　　（点击以显示全文）</b></div>
<div id="divHidden_6" style="display:none">
　　按汉永元铜仪，以奎为十七度，唐开元游仪十六度。旧去极七十六度，景祐测验同。<br>
　　天溷七星，在外屏南，主天厕养猪之所，一曰天之厕溷也。暗，则人不安；移徙，则忧。<br>
　　土司空一星，在角南，一曰天仓，主土事。凡营城邑、浚沟洫、修堤防、则议其利，建其功，四方小大功课，岁尽则奏其殿最而行赏罚。星大、色黄，则天下安。五星犯之，男女不得耕织。彗、客犯之，水旱，民流，兵大起，土功兴。客星守之，有土功、哭泣事。黄云气入，土功兴，移京邑。<br>
　　策一星，在王良北，天子仆也，主执策御。流星、彗、孛、客星犯之，皆为大兵起，天子自将于野；近之，下有谋乱者。<br>
　　附路一星，附一作傅，在阁道南旁，别道也。一曰在王良东，主太仆，主御风雨。芒角，则车骑在野；星亡，有道路之变；不具，则兵起。太白、荧惑入，兵起。彗、孛犯之，道路不通。客星入，马贱。苍白云气入，太仆有忧；赤，为太仆诛；黄白，太仆受赐；黑，为太仆死。<br>
　　阁道六星，在王良前，飞道也，从紫宫至河神所乘也。一曰主辇阁之道，天子游别宫之道也。星不见，则辇阁不通；动摇，则宫掖有兵。彗、孛、客星犯之，主不安国，有丧。白云气入，有急事；黑，主有疾；黄，则天子有喜。<br>
　　王良五星，在奎北，居河中，天子奉车御官也。其四星曰天驷，旁一星曰王良，亦曰天马星，动则车骑满野。一曰为天桥，主御风雨、水道。星不具，或客星守之，津梁不通。与阁道近，有江河之变。星明，马贱；暗，则马灾。太白、荧惑入守，为兵。彗、客犯之，为兵、丧，天下桥梁不通。流星犯，大兵将出。青云气入犯之，王良奉车忧坠车。云气赤，王良有斧锧忧。<br>
　　外屏七星，在奎南，主障蔽臭秽。<br>
　　军南门，在天大将军南，天大将军之南门也。主谁何出入。星不明，外国叛；动摇，则兵起；明，则远方来贡。<br>
　　按《步天歌》，以上诸星俱属奎宿。以《晋志》考之，王良、附路、阁道、军南门、策星，俱在天市垣，别无外屏、天溷、土司空等星，《隋志》有之。而武密以王良、外屏、天溷皆属于壁，或以外屏又属奎。《乾象新书》以王良西一星属壁，东四星属奎，外屏西一星属壁，东六星属奎，与《步天歌》各有不合。<br>
　　<b>娄</b>三星，为天狱，主苑牧牺牲，供给郊祀，亦为兴兵聚众。明大，则赋敛以时。星直，则有执主命者；就聚，国不安。日食于娄，宰相、大人当之，郊祀神不享。日晕，有兵，大人多死。月食，其分后妃忧，民饥。月晕，在春百八十日有赦，又为籴贵，三日内雨解之。月犯，多畋猎，其分忧，将死，民流。一曰多冤狱。岁星犯之，牛多死，米贱，有赦；守之，国安，一曰：民多疫，六畜贵，有兵自罢。荧惑犯守，为旱，为火，谷贵；又曰：守二十日以上，大臣死。星动，人多死；若逆行入成勾巳者，国廪灾。填星犯之，天子戒边境，不可远行，将兵凶；守之，谷丰，民乐；若逆行，女谒行；留舍于娄，外国兵来。太白犯之，有聚众事；守之，期三十日有兵，民饥。辰星犯之，刑罚急，多水旱，大臣忧，王者以赦除之；守而芒角、动摇、色赤黑者，臣下起兵。客星犯，大兵；守之，五谷不成，又曰：臣惑主，专政，岁多狱讼；环绕三日，大赦。彗星犯之，民饥死；出，则先旱后水，谷大贵，六畜疾，仓库空，又曰国有大兵。星孛，其分为兵，为饥。流星出犯之，有法令清狱。青赤云气入，为兵、丧；黑，为大水。<br>
　　按汉永元铜仪，以娄为十二度，唐开元游仪十三度。旧去极八十度。景祐测验，娄宿十二度，距中央大星去极八十度，在赤道内十一度。<br>
　　天仓六星，在娄宿南，仓谷所藏也，待邦之用。星近而数，则岁熟粟聚；远而疏，则反是。<br>
　　月犯之，主发粟。五星犯，兵起，岁饥，仓粟出。荧惑、太白合守，军破将死。荧惑入，军转粟千里；近之，天下旱。太白犯之，外国人相食，兵起西北。辰星守之，大水、客、彗犯之，五谷不成。客星入，岁饥籴贵。流星入，色赤，为兵；犯之，粟以兵出；色黄白，岁大稔。苍白云气入，岁饥；赤，为兵、旱，仓廪灾；黄白，岁大熟。<br>
　　右更五星，在娄西，秦爵名，主牧师官，亦主礼义。星不具，天下道不通。太白、荧惑犯守，山泽兵起。<br>
　　左更五星，在娄东，亦秦爵名，山虞之官，主山泽林薮竹木蔬菜之属，亦主仁智。占同右更。<br>
　　天大将军十一星，在娄北，主武兵。中央大星，天之大将也；外小星，吏士也。动摇，则兵起，大将出；小星动摇，或不具，亦为兵；旗直扬者，随所击胜。五星犯守，大将忧。客星守之，大将不安，军吏以饥败。流星入，大将忧。苍白云气犯之，兵多疾；赤，为兵出。<br>
　　天庾四星，在天仓东南，主露积。占与天仓同。<br>
　　按《晋志》，天仓、天庾在二十八宿之外，天大将军属天市垣，左更、右更惟《隋志》有之。《乾象新书》以天仓属奎。武密亦以属奎，又属娄。《步天歌》皆属娄宿。<br>
　　<b>胃宿</b>三星，天之厨藏，主仓廪，五谷府也。明，则天下和平，仓廪实，民安；动，则输运。暗，则仓空；就聚，则谷贵、民流；中星众，谷聚；星小，谷散；芒，则有兵。日食，大臣诛，一曰乏食，其分多疾，谷不实，又曰有委输事。日晕，谷不熟。月食，王后有忧，将亡，亦为饥，郊祀有咎。月晕，兵先动者败，妊妇多死，又曰国主死，大多雨，或山崩，有破军。岁星在晕内，天子有德令。月晕在四孟之月，有赦。荧惑在晕中，为兵。月犯之，邻国有暴兵，天下饥，外国忧，谷不实，民多疾；变色，将军凶。岁星犯之，大人忧，兵起；守，则国昌；入，则国令变更，天下狱空；若逆行，五谷不成，国无积蓄。荧惑犯之，兵乱，仓粟出，贵人忧；守之，旱饥，民疫，客军大败；入，则改法令，牢狱空；进退环绕勾巳、凌犯及百日以上，天下仓库并空，兵起。填星犯之，大臣为乱；守之，无蓄积，有德令，岁谷大贵；若逆行守勾巳者，有兵；色赤，兵起流血；青，则有德令。辰星犯，其分不宁；守之，有兵，国有立侯，巫咸曰：“为旱，谷不成，有急兵。”又逆行守之，仓空，水灾。客星犯之，王者忧，仓廪用；退行入，则有赦；守之，强臣凌国，谷不熟；乘之，为火；舍而不去，人饥；出，其分君有忧。彗星犯之，兵动，臣叛，有水灾，谷不登。星孛，其分兵起，王者恶之。流星犯之，仓库空；色赤，为火灾。苍白云气出入犯之，以丧籴粟事；黑，为仓谷败腐；青黑，为兵；黄白，仓实。<br>
　　按汉永元铜仪，胃宿十五度。景祐测验，十四度。<br>
　　天囷十三星，如乙形，在胃南，仓廪之属，主给御廪粢盛。星明，则丰稔；暗，则饥。月犯之，有移粟事。五星犯之，仓库空虚。客、彗入，仓库忧，水火焚溺。青白云气入，岁饥，民流亡。<br>
　　大陵八星，在胃北，亦曰积京，主大丧也。中星繁，诸侯丧，民疫，兵起。月犯之，为兵，为水、旱，天下有丧。月晕前足，大赦。五星入，为水、旱、兵、丧。荧惑守之，天下有丧。客、彗入，民疫。流星出犯之，其下有积尸。苍白云气犯之，天下兵、丧；赤，则人多战死。<br>
　　积尸一星，在大陵中。明，则有大丧，死人如山。月犯之，有叛臣。五星犯之，天下大疾。客、彗犯，有大丧。苍色云气入犯之，人多死；黑，为疫。<br>
　　天船九星，在大陵北，河之中，天之船也，主通济利涉。石申曰：“不在汉中，津河不通。”明，则天下安；不明及移徙，天下兵、丧。月犯之，百川流溢，津梁不通。五星犯之，水溢，民移居。彗星犯之，为大水。客星犯，为水，为兵。青云气入，天子忧，不可御船；赤，为兵，船用；黄白，天子喜。<br>
　　天廪四星，在昴宿南，一曰天□□，主蓄黍稷，以供享祀。《春秋》所谓御廪，此之象也。又主赏功，掌九谷之要。明，则国实岁丰；移，则国虚；黑而稀，则粟腐败。月犯之，谷贵。五星犯之，岁饥。客星犯，仓库空虚。流星入，色青为忧；赤，为旱，为火；黄白，天下熟。青云气入，蝗，饥，民流；赤，为旱；黑，为水；黄，则岁稔。<br>
　　积水一星，在天船中，候水灾也。明动上行，舟船用。荧惑犯，有水。<br>
　　按《晋志》大陵、积尸、天船、积水俱属天市垣，天囷、天廪在二十八宿之外。武密以天囷、大陵属娄，又属胃；天船属胃，又属昴。《乾象新书》，天囷五星属娄，馀星属胃，大陵西三星属娄，东五星属胃，与《步天歌》互有不同。<br>
　　<b>昴宿</b>七星，天之耳目也，主西方及狱事。又为旄头，北星也，又主丧。昴、毕间为天街，天子出，旄头、罕毕以前驱，此其义也。黄道所经。明，则天下牢狱平；六星皆明与大星等，为大水。七星皆黄，兵大起。一星亡，为兵、丧。摇动，有大臣下狱及有白衣之会。大而数尽动，若跳跃者，北兵大起。一星独跳跃而动，北兵欲犯边。日食，王者疾，宗姓自立，又占边兵起。日晕，阴国失地，北主忧，赵地凶，又云大饥。月食，大臣诛，女主忧，为饥，边兵起，将死，北地叛。月岁三晕，弓弩贵，民饥。晕在正月上旬，有赦；犯之，为饥，北主忧，天子破北兵；变色，民流，国亡，下有暴兵，有赦；出昴北，天下有福；乘之，法令峻，大水，谷不登。岁星犯之，狱空；乘之，阴国有兵，北主忧；守之，主急刑罚，狱空，一曰臣下狱有解者；守其北，有德令，又曰水物不成；久守，大臣坐法，民饥；留守，破军杀将。荧惑犯守，为兵，为旱、饥；守东，齐、楚、越地有兵；守南，荆、楚有兵；西，则兵起秦、郑；北，则兵起燕、赵，又为贵人多死，北地不宁；入则有喜，有赦，天下无兵；守而环绕勾巳，为赦；久守，籴贵。填星犯，或出入守之，北地为乱，有土功，五谷不成，水火为灾，民疫，又为女主失势；入，则地动水溢，宗庙坏；留，则大将出征。太白入犯之，大赦；在东，六畜伤；在西，六月有兵；又曰守之，北兵动，将下狱；昼见，边兵起；出、入、留、舍，在南为男丧，北为女丧。辰星犯，北主忧，守之，谷不成，民饥；久守，为水，为兵。客星犯，贵人有急，北兵大败，谗人在内；守之，臣叛主，兵起；入，则其分有丧。彗星犯之，大臣为乱；出，则边兵起，有赦。星孛，其分臣下乱，有边兵，大臣诛。流星出入犯之，夷兵起。《乙巳占》：“流星入，北方来朝；出，则天子有赦令恤民。”苍赤云气犯之，民疫；黑，则北主忧；青，为水，为兵；青白，人多丧；黄，则有喜。<br>
　　按汉永元铜仪，昴宿十二度，唐开元游仪十一度。旧去极七十四度。景祐测验，昴宿十一度，距西南星去极七十一度。<br>
　　刍稿六星，在天苑西，一曰在天囷南，主积稿之属。一曰天积，天子之藏府。星明，则刍稿贵；星盛，则百库之藏存；无星，则百库之藏散。月犯之，财宝出。辰星、荧惑犯之，刍稿有焚溺之患。赤云气犯之，为火；黄，为喜。<br>
　　天阴五星，主从天子弋猎之臣。不明，则为吉；明，则禁言泄。<br>
　　天河一星一作天阿，在天廪星北。《晋志》在天高星西，主察山林妖变。五星、客、彗犯之，主妖言满路。<br>
　　卷舌六星，在昴北，主枢机智谋，一曰主口舌语，以知谗佞。曲而静，则贤人升；直而动，多谗人，兵起，天下有口舌之害。徙出汉外，则天下多妄说。星繁，人多死。月犯之，天下多丧。五星犯，佞人在侧。彗、客犯之，侍臣忧。<br>
　　天苑十六星，在昴、毕南，如环状，天子养禽兽之苑。明，则禽兽牛马盈；不明，则多瘠死；不具，有斩刈事。五星犯之，兵起。客、彗犯，为兵，兽多死。流星入，色黑，禽兽多死；黄，则蕃息。《云气占》同。<br>
　　天谗一星，在卷舌中，主巫医。暗，则为吉；明盛，人君纳佞言。<br>
　　月一星，在昴宿东南，蟾蜍也，主日月之应，女主臣下之象，又主死丧之事。明大，则女主大专。太白、荧惑守之，臣下起兵为乱。彗、客犯之，大臣黜，女主忧。<br>
　　砺石四星，在五车星西，主百工磨砺锋刃，亦主候伺。明，则兵起；常，则吉。荧惑入，边兵起；守之，诸侯发兵。客星守之，为兵。<br>
　　按《晋志》，天河、卷舌、天谗俱属天市垣，天苑在二十八宿之外，刍稿、天阴、月、砺石，《晋志》不载，《隋史》有之。武密又以刍稿属胃，卷舌属胃，又属昴。《乾象新书》以刍稿属娄，卷舌西三星属胃，东三星属昴，天苑西八星属胃，南八星属昴。《步天歌》以上诸星皆属昴宿，互有不合。<br>
　　<b>毕宿</b>八星，主边兵弋猎。其大星曰天高，一曰边将，主四夷之尉也。《天官书》曰：“毕为罕车。”明大，则远人来朝，天下安；失色，边兵乱；一星亡，为兵、丧；动摇，则边兵起；移徙，天下狱乱；就聚，则法令酷。日食，边王死，军自杀其主，远国有谋乱。日晕，有边兵；不则北主忧，又占有风雨。月食，有赦，赵分有兵，或赵君忧。月晕，兵乱，饥，丧；晕三重，边有叛者，七日内风雨解之，又为阴国有忧，天下赦。犯毕大星，下犯上，大将死，阴国忧；入毕口，多雨；穿毕，岁饥，盗起；失行，离于毕，则雨；居中，女主忧；又曰犯北，则阴国忧；南，则阳国忧。岁星犯之，冬多风雨，又曰为水；入毕口，边兵起，民饥，有赦；守三十日，客兵起；出阳，为旱；阴，为水。荧惑犯右角，大战；左角，小战；入，则边兵忧；守之，为饥，有赦；成勾巳环绕，大赦；一曰入毕中，有兵兵罢；又曰守之，有畋猎事，北主忧，天下道路不通；入毕口，有赦；逆行至昴，为死丧；已去还守，贵臣忧；舍毕口，赵国忧。填星犯之，兵起西北，不战；守之，兵有降军，有赦，一曰土功徭役烦，兵起；入，则地震水溢；守毕口，大人当之；出、入、留、舍，其野兵起，客军死。太白犯右角，战败，将死；入毕口，将相为乱，大赦，国易政令，诸侯起兵，为水，五谷不成；贯毕，仓廪空，四国兵起。辰星犯之，边地灾；入毕口，国易政；守之，水溢，民病，物不成，边兵起；守毕口，人为乱。客星犯之，大人忧，无兵兵起，有兵兵罢；入，则多狱事；守之，为饥，边兵起；出，为车马急行。彗星犯之，北地为乱，人民忧。星孛，其分土功兴，多徭役。色苍，为饥，破军；黄，则女为乱；白，为兵、丧；黑，为水。流星犯之，边兵大战；色赤贯之，戎兵大至；入而复出，为赦；入而黄白有光，外人入贡。苍白云气入，岁不收；赤，为兵、旱，为火；黄白，天子有喜。<br>
　　按汉永元铜仪，毕十六度。旧去极七十八度。景祐测验，毕宿十七度，距毕口北星去极七十七度。<br>
　　天节八星，在毕、附耳南，主使臣持节宣威四方。明大，则使忠；不明，则奉使无状。荧惑守之，臣有谋逆，或使臣死。太白守之，大将出。客、彗犯之，法令不行。客星守，持节臣有忧。<br>
　　九州殊口九星，在天节南下，晓方俗之官，通重译者也。常以十一月候之。亡一星，一国忧；二星以上，天下乱，兵起。太白、荧惑守之，亦为兵。客星入，民忧，水负海，国不安，有兵。<br>
　　附耳一星，在毕下，主听得失，伺愆邪，察不祥也。星盛，则中国微，有盗贼，边候警，外国反。动摇，则谗臣在君侧。岁星犯之，有兵，将相丧。太白犯之，佞臣在侧。<br>
　　九斿九星，在玉井西南，一曰在九州殊口东，南北列，主天下兵旗，又曰天子之旗也。太白、荧惑犯之，兵骑满野。客星犯，诸侯兵起，禽兽多疾。<br>
　　天街二星，在昴、毕间，一曰在毕宿北，为阴阳之所分。《大象占》：近月星西，街南为华夏，街北为外邦。又曰三光之道，主伺候关梁中外之境。明，则王道正。月犯天街中，为中平，天下安宁；街外，为漏泄，谗夫当事，民不得志；不由天街，主政令不行。月晕其宿，关梁不通。荧惑守之，道路绝；久守，国绝礼。岁星居之，色赤，为殃，或大旱。太白守之，兵塞道路，六夷旄头灭，一曰民饥。<br>
　　天高四星，在坐旗西，《乾象新书》：在毕口东北。台榭之高，主望八方云雾氛气，今仰观台也。不见，为主失礼；守常，则吉；微暗，阴阳不和。月、五星犯之，则水旱不时；乘之，外臣诛。月晕，不出六月有丧。荧惑入十日，为小赦；留三十日，大赦。客、彗守之，大旱。苍白云气犯，亦然。<br>
　　诸王六星，在五车南，主察诸侯存亡。明，则下附上；不明，则下叛；不见，宗庙危，四方兵起。荧惑入之，诸王妃恣，为下所谋；守之，下不信上。太白、荧惑犯，诸王当之，一曰宗臣忧。客、彗守，诸侯黜。<br>
　　五车五星、三柱九星，在毕宿北，五帝坐也，又五帝之车舍也。主天子五兵，又主五谷丰耗。一车主蕡麻，一车主麦，一车主豆，一车主黍，一车主稻米。西北大星曰天库，主太白，秦分及雍州，主豆。东北一星曰天狱，主辰星，燕、赵分及幽、冀，主稻。东南一星曰天仓，主岁星，鲁分徐州，卫分并州，主麻。次东南一星曰司空，主填星，楚分荆州，主黍粟。次西南一星曰卿，主荧惑，魏分益州，主麦。《天文录》曰：“太白，其神令尉，辰星，其神风伯；岁星，其神雨师；荧惑，其神丰隆；填星，其神雷公。此五车有变，各以所主占之。”三柱，一曰天渊，一曰天休，一曰天旗，欲其均明阔狭有常，星繁，则兵大起。石申曰：“天库星中河而见，天下多死人，河津绝。”又曰：“天子得灵台之礼，则五车、三柱均明有常。”天旗星不见，则大风折木；天休动，则四国叛。一柱出，或不见，兵半出；三柱尽出，及不见，兵亦尽出。柱外出一月，谷贵三倍；出二月、三月，以次倍贵；外出不尽两间，主大水。月犯天库，兵起，道不通；犯天渊，贵人死，臣逾主。月晕，女主恶之；在正月，为赦；晕一车，赦小罪；五车俱晕，赦殊罪；四、七、十月晕之，为水；晕十一、十二月，谷贵。五星犯，为旱，丧；犯库星，为兵起。岁星入之，籴贵。荧惑入之，为火，或与岁星占同。填星入天库，为兵，为丧；舍中央，为大旱，燕、代之地当之；舍东北，畜蕃，帛贱；舍西北，天下安。太白入之，兵大起；守五车，中国兵所向慑伏；舍西北，为疾疫，牛马死，应酒泉分。辰星入舍为水；犯之，兵以水潦起。客星犯，则人劳；庚寅日候近之，为金车，主兵；甲寅日候近之，为木车，主槥增价；戊寅日候近之，为土车，主土功；丙寅日候近之，为火车，主旱；壬寅日候近之，为水车，主水溢；入之，色青为忧，赤为兵；守天渊，有大水；守天休，左为兵，右为丧；黄为吉。彗、孛犯之，兵起，民流。流星入，甲子日，主粟；丙午日，主麦；戊寅日，主豆；庚申日，主蕡，壬戌日，主黍：各以其日占之，而粟麦等价增。白云气入，民不安；赤，为兵起。<br>
　　天潢五星，在五车中。主河梁津渡。星不见，则津渡不通。月入天潢，兵起。五星失度，留守之，皆为兵。荧惑、填星入之，为大旱，为火。荧惑舍之，牛马疫，为兵。辰星出天潢，有赦。客星入，为兵；留守，则有水害。苍白或黑云气入，为丧；赤，为兵；黄白，则天子有喜。<br>
　　咸池三星，在天潢南，主陂泽池沼鱼鳖凫雁。明大，则龙见，虎狼为害；星不具，河道不通。<br>
　　月入，为暴兵。五星入，为兵，为旱，失忠臣，君易政；守之，为饥，为兵。客星入，天下大水。流星入，为丧；出，则兵起。云气入，色苍白，鱼多死；赤，为旱；白，为神鱼见；黑，为大水。<br>
　　参旗九星，一曰天旗，一曰天弓，司弓弩，候变御难。星如弓张，则兵起；明，则边寇动；暗，为吉。又曰天弓不具，天下有兵。五星犯之，兵起。荧惑守之，下谋上，诸侯起兵；一曰有边兵。太白守之，兵乱。客星守，天下忧。流星入，北地兵起。云气犯之，色青，入自西北，兵来，期三年。<br>
　　天关一星，在五车南，亦曰天门，日月之所行，主边方，主关闭。星芒角，为兵；不与五车合，大将出。月岁三晕，有赦；犯之，有乱臣更法。五星守之，贵人多死。岁星、荧惑守之，臣谋主，为水，为饥。太白、荧惑守之，大赦，关梁有兵。太白入，则大乱。填星守，王者壅蔽；犯之，臣谋主。太白失行，兵起。客星犯之，民多疾，关市不通；又曰诸侯不通，民相攻。客星入，多盗。流星犯之，天下有急，关梁不通，民忧，多盗。黄云气犯，四方入贡。<br>
　　天园十三星，在天苑南，植菜果之处。曲而钩，菜果熟。白云气犯之，兵起。<br>
　　按《步天歌》，以上诸星皆属毕宿。武密书以天节属昴，参旗、天关、五车、三柱皆属觜，与《步天歌》不同。《乾象新书》以天节、参旗皆属毕；天园西八星属昴，东五星亦属毕；五车北西南三大星属毕，东二星及三柱属参。说皆不同，今皆存之。<br>
　　<b>觜觿</b>三星，为三军之候，行军之藏府，葆旅收，敛万物。明，则军粮足，将得势；动，则盗贼行，葆旅起；暗，则不可用兵。日食，臣犯主，戒在将臣。晕及三重，其下谷不登，民疫；五重，大赦，期六十日。月食，为旱，大将忧，有叛主者。正月月晕，有赦，外军不胜，大将忧，偏裨有死者。岁星犯之，其分兵起；守，则农夫失业，后有忧，丁壮多暴死，下有叛者，民多疾疫；入，则多盗，天时不和；国君诛伐不当，则逆行。荧惑犯之，其分有叛者，为旱，为火，为兵起，为籴贵；与觜觿合，赵分相忧；入，则其下有兵。填星入犯，为兵，为土功，其分失地；女主恣，则填星逆行而色黄。太白犯之，兵起；守之，其分易令，大臣叛，物不成，民疫。辰星犯之，不可举兵；一曰赵地水，有叛者；守之，赵分饥。客星出入其宿，青为忧，赤为兵，黑为水，白为丧，黄白为吉。彗星犯之，兵起；出入其分，失地，民流。星孛之，为兵乱，军破，其色与客星同占。流星入犯之，有叛者，有破军。云气犯之，赤，为兵；苍白，为兵、忧；黑，赵地大人有忧；色黄，有神宝入。<br>
　　按汉永元铜仪、唐开元游仪，皆以觜觿为三度。旧去极八十四度。景祐测验，觜宿三星一度，距西南星去极八十四度，在赤道内七度。<br>
　　坐旗九星，在司怪西北，君臣设位之表也。星明，则国有礼。<br>
　　司怪四星，在井钺星前，主候天地、日月、星辰变异，鸟兽、草木之妖，明主闻灾，修德保福。星不成行列，宫中及天下多怪。<br>
　　按《步天歌》，坐旗、司怪俱属觜宿，武密书及《乾象新书》皆属于参。<br>
　　<b>参宿</b>十星，一曰参伐，一曰天市，一曰大辰，一曰𫓧钺，主斩刈万物，以助阴气；又为天狱，主杀，秉威行罚也；又主权衡，所以平理也；又主边城，为九译，故不欲其动。参为白虎之体，其中三星横列者，三将也；东北曰左肩，主左将；西北曰右肩，主右将；东南曰左足，主后将军；西南曰右足，主偏将军。参应七将，中央三小星曰伐，天之都尉，主鲜卑外国，不欲其明。七将皆明大，天下兵精；王道缺，则芒角张；伐星明与参等，大臣有谋，兵起；失色，军散败；芒角动，边有急，兵起，有斩伐之事；星移，客伐主；肩细微，天下兵弱；左足入玉井中，兵起，秦有大水，有丧，山石为怪；星差戾，王臣贰；左股星亡，东南不可举兵；右股，则主西北。又曰参足移北为进，将出有功；徙南为退，将军失势。三星疏，法令急。日食，大臣忧，臣下相残，阴国强。日晕，有来和亲者，一曰大饥。月食其度，为兵，臣下有谋，贵臣诛，其分大饥，外兵大将死，天下更令。月晕，将死，人殃乱，战不利。月犯，贵臣忧，兵起，民饥；犯参伐，偏将死。岁星犯之，水旱不时，大疫，为饥；守之，兵起，民疫；入，则天下更政。荧惑犯之，为兵，为内乱，秦、燕地凶；守之，为旱，为兵，四方不宁；逆行入，则大饥。填星犯之，有叛臣；守之，其下国亡，奸臣谋逆，一云有丧，后、夫人当之；逆行留守，兵起。太白犯之，天下发兵；守之，大人为乱，国易政，边民大战。辰星犯之，为水，为兵，贵臣黜。辰星与参出西方，为旱，大臣诛。逆守之，兵起。客星入犯之，国内有斩刈事；守之，边州失地；环绕者，边将有斩刈事。彗星犯之，边兵败，君亡，远期三年；贯之，色白，为兵、丧。星孛于参，君臣俱忧，国兵败。流星入犯之，先起兵者亡。《乙巳占》曰：“流星出而光润，边安，有赦，狱空。”青云气入犯之，天子起边城；苍白，为臣乱；赤，为内兵；黄色润泽，大将受赐；黑，为水灾，大臣忧。白云气出贯之，将死，天子疾。<br>
　　按汉永元铜仪，参八度。旧去极九十四度。景祐测验，参宿十星十度，右足入毕十三度。<br>
　　玉井四星，在参左足下，主水泉，以给庖厨。动摇，为忧。客星入，为水，为丧国失地；出，则国得地，一云将出。流星入，为大水。云气入而色青，井水不可食。<br>
　　屏二星，一作天屏，在玉井南，一云在参右足。星不具，人多疾。不明，大人寝疾。星亡，主多病。月、五星犯之，为水。客星出于屏，亦为大人有疾。彗星犯之，水旱不时。<br>
　　军井四星，在玉井东南，军营之井，主给师，济疲乏。月犯，刍稿财宝出。荧惑入，为水，兵多死。太白入，兵动，民不安。客星入，忧水害。<br>
　　厕四星，在屏星东，一曰在参右脚南，主溷。色黄，为吉，岁丰；青黑，人主腰下有疾。星不具，则贵人多病。客星入，为谷贵。彗、孛入，岁饥。青云气入，为兵；黑，为忧；黄，则天子有喜。<br>
　　天屎一星，在天厕南。色黄，则年丰。凡变色，为蝗，为水旱，为霜杀物。常以秋分候之。星亡不见，天下荒；星微，民多流。<br>
　　按《步天歌》，玉井、军井、厕各四星，屏二星，天屎一星，俱属参宿。《晋志》玉井在参左足，武密书属觜，《乾象新书》属毕；军井，《晋志》在玉井南，武密亦属觜，《乾象新书》亦属毕，唐开元游仪在玉井东南；屏、厕、天屎，《晋志》皆不载，《隋志》屏在玉井南，开元游仪在觜，《隋志》厕在屏东，屎在厕南，《乾象新书》皆属参，与《步天歌》互有不合。<br>
　　<b>○南方</b><br>
　　<b>东井</b>八星，天之南门，黄道所经，七曜常行其中，为天之亭候，主水衡事，法令所取平也。武密占曰：井中为三光正道，五纬留守若经之，皆为天下无道。不欲明，明则大水。又占曰：用法平，井宿明。钺一星，附井宿前，主伺奢淫而斩之；明大与井宿齐，则用钺于大臣。<br>
　　月宿，其分有风雨。日食，秦地旱，民流，有不臣者；晕，则多风雨；有青赤气在日，为冠，天子立侯王。月食，有内乱，大臣黜，后不安，五谷不登，分有兵、丧。月晕，为旱，为兵，为民流，国有忧，一曰有赦。阴阳不和则晕，晕及三重，在三月为大水，在十二月日壬癸为大赦。月犯之，将死于兵，水官黜，刑不平；犯井钺，大臣诛，有水事。岁星犯之，主急法，多狱讼，水溢，将军恶之；犯井钺，近臣为乱，兵起；逆行入井，川流壅塞。荧惑犯之，兵先起者殃，又曰天子以水败；入守经旬，下有兵，贵人不安；守三十日，成勾巳，角动，色赤黑，贵人当之，百川溢，兵起。填星入犯之，兵起东北，大臣忧；入井钺，王者恶之；在觜而去东井，其下亡地。太白犯之，咎在将；久守，其分君失政，臣为乱。辰星犯之，星进则兵进，退则兵退，刑法平，又曰北兵起，岁恶。芒角、动摇，色赤黑，为水，为兵起。客星犯之，谷不登，大臣诛，有土功，小儿妖言。彗星犯之，民谗言，国失政，一曰大臣诛，其分兵灾。流星犯之，在春夏则秦地谋叛，在秋冬则宫中有忧。《乙巳占》：流星色黄润，国安；赤黑，秦分民流，水灾。苍黑云气入犯之，民有疾疫；黄白润泽，有客来言水泽事。黑气入，为大水。常以正月朔日入时候之，井宿上有云，岁多水潦。<br>
　　按汉永元铜仪，井宿三十度，唐开元游仪三十三度，去极七十度。景祐测验，亦三十三度，距西北星去极六十九度。<br>
　　五诸侯五星，在东井北，主断疑、刺举、戒不虞、理阴阳、察得失，亦曰主帝心。一曰帝师，二曰帝友，三曰三公，四曰博士，五曰太史，五者常为帝定疑议。星明大、润泽，则天下治。五礼备，则光明，不相侵陵；暗，则贵人谋上；芒角，祸在中。岁星犯之，兵起三年。荧惑犯之，大臣叛不成。太白犯之，诸侯兴兵亡国；经天昼见，则诸侯受诛。客星犯，王室乱，诸侯亡地，秦国殃；守之，诸侯亲属失位。彗、孛犯之，执法臣诛，又曰贵臣当之，期一年。云气犯之，色苍白，诸侯有丧；不，则臣有诛戮。天下表大水。<br>
　　积水一星，在北河西北，所以供酒食之正也。不见，为灾。岁星犯之，水物不成，鱼盐贵，民饥。荧惑犯之，为兵，为水。辰星犯之，为水、旱。客星犯之，兵起，大水，大臣忧，期一年。苍白云气入犯之，天下有水。<br>
　　积薪一星，在积水东北，供庖厨之正也。星不明，五谷不登。荧惑犯之，为旱，为兵，为火灾。客星守之，薪贵。赤云气入犯之，为水灾。<br>
　　南河三星，与北河夹东井，一曰天之关门也，主关梁。南河曰南戍，一曰南宫，一曰阳门，一曰越门，一曰权星，主火。两河戍间，日、月、五星之常道也。河戍动摇，中国兵起。河星不具，则路不通。水泛溢。月出入两河间中道，民安，岁美，无兵；出中道之南，君恶之，大臣不附。星明，为吉；昏昧动摇，则边兵起，远人叛，主忧。月犯之，为中邦忧，一曰为兵，为丧，为旱，为疫；行西南，为兵、旱；入南戍，则民疫；晕，则为土功；乘之，四方兵起；经南戍南，则为刑罚失。岁星犯之，北主忧。荧惑犯两河，为兵；守三十日以上，川溢；守南河，谷不登，女主忧；守南戍西，果不成；在东，则有攻战。填星乘南河，为旱，民忧；守之，为兵，道不通。太白舍三十日，川溢；一曰有奸谋；守两河，为兵起。客星守之，为旱，为疫。彗、孛出，为兵；守，为旱。流星出，为兵、丧，边戍有忧。苍白云气入之，河道不通；出而色赤，天子兵向诸侯。黄气入之，有德令；出，为灾。<br>
　　北河亦三星，北河曰北戍，一曰北宫，一曰阴门，一曰胡门，一曰衡星，主水。五星出、入、留、守之，为兵起；犯之，为女丧；乘之，为北主忧。岁星入北戍，大臣诛。荧惑从西入北戍，六十日有丧；从东入，九十日有兵；一曰出北戍北守之，边将有不请于上而用兵外国者胜。填星守之，兵起，六十日内有赦，一曰有土功；若守戍西，五谷不实。太白舍北戍，三十日为女丧，有内谋；守阴门，不出百日天下兵悉起。辰星守之，外兵起，边臣有谋；留止，则兵起四方。客星入犯之，有丧于外，奸人在中；入自东，兵起，期九十日；入自西，有丧，期六十日；守之，为大水。流星经两河间，天下有难；入，为北兵入中国，关梁不通。云气苍白入犯之，边有兵，疾疫，又为北主忧。<br>
　　四渎四星，在东井南垣之东，江、河、淮、济之精也。明大，则百川决。<br>
　　水位四星，在积薪东，一曰在东井东北，主水衡。岁星犯之，为大水；一曰出南，为旱。荧惑守之，田不治。客星犯之，水道不通，伏兵在水中；一曰客星若水、火，守犯之，百川流溢。彗、孛出，为大水，为兵，谷不成。流星入之，天下有水，谷败民饥。赤云气入，为旱、饥。<br>
　　天樽三星，在五诸侯南，一曰在东井北，樽，器也，主盛𫗴粥，以给贫馁。明，为丰；暗，则岁恶。<br>
　　阙丘二星，在南河南，天子双阙，诸侯两观也。太白、荧惑守之，兵战阙下。<br>
　　军市十三星，状如天钱，天军贸易之市，有无相通也。中星众，则军馀粮；小，则军饥。月入，为兵起，主不安。五星守之，军粮绝。客星入，则有刺客起，将离卒亡。流星出，为大将出。<br>
　　野鸡一星，在军市中，主变怪。出市外，天下有兵。守静，为吉；芒角，为凶。<br>
　　狼一星，在东井东南，为野将，主侵掠。色有常，不欲动也。芒角、动摇，则兵起；明盛，兵器贵；移位，人相食；色黄白，为凶；赤，为兵。月犯之，有兵不战，一曰有水事。月食在狼，外国有谋。五星犯之，兵大起，多盗。彗、孛犯之，盗起。客星守之，色黄润，为喜；黑，则有忧。赤云气入，有兵。<br>
　　弧矢九星，在狼星东南，天弓也，主行阴谋以备盗，常属矢以向狼。武密曰：“天弓张，则北兵起。”又曰：“天下尽兵。”动摇明大，则多盗；矢不直狼，为多盗；引满，则天下尽为盗。月入弧矢，臣逾主。月晕其宿，兵大起。客星入，南夷来降；若舍，其分秋雨雪，谷不成；守之，外夷饥；出入之，为兵出入。流星入，北兵起，屠城杀将。赤云气入之，民惊，一曰北兵入中国。<br>
　　老人一星，在孤矢南，一名南极。常以秋分之旦见于丙，候之南郊，春分之夕没于丁。见，则治平，天子寿昌；不见，则兵起，岁荒，君忧。客星入，为民疫，一曰兵起，老者忧。流星犯之，老人多疾，一曰兵起。白云气入之，国当绝。<br>
　　丈人二星，在军市西南，主寿考，悼耄矜寡，以哀穷人。星亡，人臣不得自通。<br>
　　子二星，在丈人东，主侍丈人则。不见，为灾。<br>
　　孙二星，在子星东，以天孙侍丈人侧，相扶而居以孝慈。不见，为灾；居常，为无咎。<br>
　　水府四星，在东井西南，水官也，主堤塘、道路、梁沟，以设堤防之备。荧惑入之，有谋臣。辰星入，为水。客星入，天下大水。流星入，色青，所主之邑大水；赤，为旱。<br>
　　按《步天歌》自五诸侯至水府常星一十八坐，俱属东井。武密书以丈人二星、子、孙各一星属牛宿。《乾象新书》以丈人与子属参、孙属井；又以水府四星亦属参。武密以水府属井。余皆与《步天歌》合。<br>
　　<b>舆鬼</b>五星，主观察奸谋，天目也。东北星主积马，东南星主积兵，西南星主积布帛，西北星主积金玉，随变占之。中央星为积尸，主死丧祠祀；一曰𫓧锧，主诛斩。星明大，谷不成；不明，民散。锧欲其忽忽不明，明则兵起，大臣诛；动而光，赋重役烦，民怀嗟怨。日食，国不安，有大丧，贵人忧。晕，则其分有兵，大臣有诛废者。月食，贵臣、皇后忧，期一年。晕，为旱，为赦。月犯之，秦分君忧，一曰军将死，贵臣、女主忧，民疫。岁星犯之，谷伤民饥，君不听事；犯鬼锧，执法臣诛。荧惑犯之，忠臣诛，一曰兵起，后失势；入，则后及相忧，一曰贼在君侧，有兵、丧；勾巳，国有赦；留守十日，诸侯当之；二十日，太子当之；勾巳环绕，天子失庙。填星犯之，大臣、女主忧；守之，忧在后宫，为旱，为土功；入锧，王者恶之；犯积尸，在阳为君，在阴为后，在为太子，右为贵臣，随所守恶之。太白入犯之，为兵，乱臣在内，一曰将有诛；贯之而怒，下有叛臣；久守之，下有兵，为旱，为火，万物不成。辰星犯之，五谷不登；守，为有丧，忧在贵人。客星犯之，国有自立者败，一曰多土功；入之，有诅盟祠鬼事。彗星犯之，兵起，国不安。星孛，其下有丧，兵起，宜修德禳之。流星犯鬼锧，有戮死者；入，则四国来贡。白云气入，有疾疫；黑，后有忧；赤，为旱；黄，为土功；入犯积尸，贵臣有忧；青，为病。<br>
　　按汉永元铜仪，舆鬼四度。旧去极六十八度。景祐测验，舆鬼三度，距西南星去极六十八度。<br>
　　爟四星，在鬼宿西北，一曰在轩辕西，主烽火，备边亭之警急。以不明为安，明大则边有警。赤云气入，天下烽火皆动。<br>
　　天狗七星，在狼星北，主守财。动移，为兵，为饥，多寇盗，有乱兵。填星守之，人相食。客、彗守之，则群盗起。<br>
　　外厨六星，为天子之外厨，主烹宰，以供宗庙。占与天厨同。<br>
　　积尸气一星，在鬼宿中，孛孛然入鬼一度半，去极六十九度，在赤道内二十二度，主死丧祠祀。<br>
　　天纪一星，在外厨南，主禽兽之齿。太白、荧惑守犯之，禽兽死，民不安。客星守之，则政隳。<br>
　　天社六星，在弧矢南。昔共工氏之勾龙能平水土，故祀之以配社，其精上为星。明，则社稷安；不明、动摇，则下谋上。太白、荧惑犯之，社稷不安。客星入，有祀事于国内；出，则有祀事于国外。<br>
　　按《晋志》，爟四星属天市垣，天狗七星在七星北。武密以天狗属牛宿，又属舆鬼，《乾象新书》属井。外厨六星，《晋志》在柳宿南，武密书亦属柳，《乾象新书》与《步天歌》皆属舆鬼。天纪一星，武密书及《乾象新书》皆属柳，惟《步天歌》属鬼宿。天社六星，武密书属井，又属鬼。《乾象新书》以西一星属井，中一星属鬼，末一星属柳。今从《步天歌》，以诸星俱属舆鬼，而备存众说。<br>
　　<b>柳宿</b>八星，天之厨宰也，主尚食，和滋味，又主雷雨。《尔雅》曰：“咮谓之柳。柳，鹑火也。”又主木功。一曰天库，又为鸟喙，主草木。明，则大臣谨重，国家厨食具；开张，则人饥死；亡，则都邑振动；直，则为兵。日食，宫室不安，王者恶之，厨官、桥道、堤防有忧。日晕，飞鸟多死，五谷不成；三抱而戴者，君有喜。月食，宫室不安，大臣忧。月晕，林苑有兵，天下有土功，厨狱官忧，又为兵，为饥，为旱、疫。岁星犯之，国多义兵。荧惑犯之，色赤而芒角，其下君死，一曰宫中忧火灾；守之，有兵，逆臣在侧；逆行守之，王不宁。填星犯守，君臣和，天下喜；石申曰：“天子戒饮食之官。”出、入、留、舍，有急令。太白犯之，有急兵。逆行勾巳，臣谋主；昼见，为兵。辰星犯之，民相仇，岁旱，君戒在酒食。客星犯之，咎在周国；守，则布帛、鱼盐贵。色苍白，杀边地诸侯。彗星犯之，大臣诛，为兵，为丧。星孛于柳，南夷叛，甘德曰：“为兵，为丧。”流星出犯之，周分忧；色黄，为喜；入，则王者内有火灾；《乙巳占》：“出，则宗庙有喜，贤人用；入，为天厨官有忧，木功废。”赤云气入，为火；黄，为赦；黄白，为天子有喜，起宫室。<br>
　　按汉永元铜仪，以柳为十四度，唐开元游仪十五度。旧去极七十七度。景祐测验，柳八星一十五度，距西头第三星去极八十三度。<br>
　　酒旗三星，在轩辕右角南，酒官之旗也，主宴享饮食。星不具，则天下有大丧，帝王宴饮，沉昏非礼，以酒亡国；明，则宴乐谨。五星守之，天下大酺，有酒肉赐宗室。荧惑犯之，饮食失度。太白犯之，三公九卿有谋。客、彗犯，主以酒过为相所害。赤云气入，君以酒失。<br>
　　按《晋志》，酒旗在天市垣。《步天歌》以酒旗属柳宿。以《通占镜》考之，亦属柳，又属七星。《乾象新书》亦属七星，与《步天歌》不同，今并存之。<br>
　　<b>七星</b>七星，一名天都，主衣裳文绣，又主急兵。故星明，王道昌；暗，则贤良去，天下空；动，则兵起；离，则易政。盖天曰：七星为朱雀颈。颈者，文明之粹，羽仪所承。日食其宿，主不安，刑在门户之神。又曰：文章士受诛，其分兵起，臣为乱。日晕，周邦君忧；青色抱而顺，在兵为东军吉。月食，后及大臣有忧，又为岁饥，民流，其国更政。晕，其地旱，狱官凶。岁星犯之，主忧兵，五谷多伤。荧惑犯之，桥梁不通；逆行，则地动为火灾；出、入、留、舍，其国失地，水决。填星犯守，世治平，王道兴，后、夫人喜。太白犯之，兵暴起，大臣为乱；经天，防诈伪。辰星犯之，贼臣在侧；守，则其分有忧，万物不成，兵从中起，贵臣有罪，民疫流亡。客星犯之，为兵，《荆州占》云：“河水决，民流。”彗犯，有乱兵起，贵臣戮；武密曰：“彗星出七星，状如杵，为兵。”星孛于星，有乱兵起宫殿，贵臣戮，大臣相谮。流星犯之，为兵、忧；又曰：入，则有急使来。《乙巳占》：“流星入，库官有喜，锦绣进，女工用。”苍白云气入，贵人忧；出，则天子用急使。赤入，为兵；黑，为贤士死；黄，则远人来贡；白，为天子遣使赐诸侯帛。<br>
　　按景祐测验，七星七度，距大星去极九十七度。<br>
　　轩辕十七星，在七星北，后妃之主，士职也。一曰东陵，一曰权星，主雷雨之神。南大星，女主也；次北一星，夫人也，屏也，上将也；次北一星，妃也，次将也；其次诸星，皆次妃之属也。女主南小星，女御也；左一星少民，后宗也；右一星太民，太后宗也。欲其色黄小而明。武密曰：“后妃后宫之象，阴阳交合，感为雷，激为电，和为雨，怒为风，乱为雾，凝为霜，散为露，聚为云气，立为虹霓，离为背璚，分为抱珥，此二十四变皆权主之。”微细，则皇后不安；黑，则忧在大人；移徙，则民流；东西角大张而振，后族败。月入之，女主失势，或火灾；犯左右角，大臣以罪免；中犯乘守太民，为饥，太后宗有罪；守少民，小有饥，女主失势；守御女，有忧。月晕，女主有丧。月、五星凌犯、环绕、乘守，皆为女主有祸。月食，女主忧。岁星犯之，女主失势，一曰大臣当之；乘守大民，为大饥，太后宗黜；中犯乘守少民，为小饥，后宫有黜者。荧惑犯守勾巳，后妃离德；犯御女，天子仆妾忧；犯太民、少民，忧在后宗；守之，宫中有戮者。填星行其中，女主失势，有丧。太白犯之，皇后失势。客星犯之，近臣谋灭宗族。彗、孛犯，女主为寇，一曰兵起。流星入之，后宫多谗乱《乙巳占》：“流星出之，后有中使出。”一曰天子有子孙喜。<br>
　　天稷五星，在七星南，农正也，取百谷之长以为号。明，则岁丰；暗，或不具为饥；移徙，天下荒歉。客星入之，有祠事于内；出，有祠事于国外。<br>
　　天相三星，在七星北，一曰在酒旗南，丞相大臣之象。武密曰：“占与相星同。”五星犯守之，后妃、将相忧。彗、客犯之，大臣诛。云气入，黄，为大臣喜；黑，为将忧。<br>
　　内平四星，在三台南，一曰在中台南，执法平罪之官。明，则刑罚平。<br>
　　按轩辕十七星，《晋志》在七星北，而列于天市垣；武密以轩辕属七星，又属柳；《乾象新书》以西八星属柳，中属七星，末属张。天稷五星，《晋志》在七星南；武密亦以天稷属七星，又属柳；《乾象新书》以西二星属柳，馀属七星。天相三星，《晋志》在天市垣，武密书属七星，《乾象新书》属轸宿。内平四星，《晋志》在天市垣，武密书属柳，《乾象新书》属张，《步天歌》属七星。诸说皆不同，今并存之。<br>
　　<b>张宿</b>六星，主珍宝、宗庙所用及衣服，又主天厨饮食、赏赉之事。明，则王行五礼，得天下之中；动，则赏赉不明，王者子孙多疾；移徙，则天下有逆；就聚，则有兵。日食，为王者失礼，掌御馔者忧。甘德曰：“后失势，贵臣忧，期七十日。”晕及有黄气抱日，主功臣效忠。又曰：“财宝大臣黜，将相忧。”月食，其分饥，臣失势，皇后有忧。晕，为水灾。陈卓曰：“五谷、鱼盐贵。”巫咸曰：“后妃恶之，宫中疫。”月犯之，将相死，其国忧。岁星入犯之，天子有庆贺事；守之，国大丰，君臣同心；三十日不出，天下安宁，其国升平。荧惑犯之，功臣当封；入，则为兵起；又曰色如四时休王，其分贵人安，社稷无虞；又曰荧惑春守，诸侯叛；逆行守之，为地动，为火灾，又曰将军惊，土功作，又曰会则不可用兵。填星犯之，为女主饮宴过度，或宫女失礼；入，为兵；出，则其分失地；守之，有土功。太白犯之，国忧；守之，其国兵谋不成，石申曰：“国易政。”舍留，其国兵起。辰星犯守，五谷不成，兵起，大水，贵臣负国，民疫，多讼，芒角，臣伤其君；入，为火灾；出；则有叛臣。客星犯之，天子以酒为忧；守之，周、楚之国有隐士出；入于张，兵起，国饥；舍留不去，前将军有谋。又曰利先起兵。彗星犯之，国用兵，民亡；守，为兵；出，为旱；又曰犯守，君欲移徙宫殿。星孛于张，为民流，为兵大起。《乙巳占》：“流星出入，宗社昌，有赦令，下臣入贺。”苍白云气入之，庭中觞客有忧；黄白，天子因喜赐客；黑，为其分水灾；色赤，天子将用兵。<br>
　　按汉永元铜仪，张宿十七度，唐开元游仪十八度。旧去极九十七度。景祐测验，张十八度，距西第二星去极一百三度。<br>
　　天庙十四星，在张宿南，天子祖庙也。明，则吉；微细，其所有兵，军食不通。客星中犯之，有白衣会，兵起。又曰祠官有忧。武密曰：“与虚梁同占。”<br>
　　按天庙十四星，《晋志》虽列于二十八宿之外，而亦曰在张宿南，与《隋志》所载同，兼与《步天歌》合。<br>
　　<b>翼宿</b>二十二星，天之乐府，主俳倡戏乐，又主外夷远客、负海之宾。星明大，礼乐兴，四国宾；动摇，则蛮夷使来；离徙，天子将举兵。日食，王者失礼，忠臣见谮，为旱灾。晕，为乐官黜；上有抱气三，敌心欲和。月食，亦为忠臣见谮，飞虫多死，北方有兵，女主恶之，石申曰：“大臣有谋。”月犯之，国忧，其分有兵，大将亡，女主恶之。岁星犯，五谷为风所伤；守之，王道具，将相忠，文术用；逆行入之，君好畋猎。荧惑犯之，其分民饥，臣下不从命，边兵起；出、入、留、舍，为兵；守之，佞臣为乱。填星犯之，大臣忧；守之，主圣臣贤，岁丰，后有喜；出、入、留、舍，兵起；逆行，则女主失政。太白入或犯之，皆为兵起；出、入、留、舍，大风水灾，其分君不安；舍左，为旱；守犯、勾巳、凌突，则大臣专君令。辰星凌抵，下臣为乱伏诛；守之，旱，饥，民流，龙蛇见；守其中，兵大起；同见西方，大臣忧。客星入犯之，国有兵，大臣忧，一曰负海国有使来；守之，为兵起。彗星犯之，大臣忧，国有兵、丧。星孛于翼，亦为大臣忧，其分失礼乐；出，则其地有谋，下有兵、丧；芒所指，有降人。流星犯之，亦为忧在大臣；出，则其下有兵；入，为贵臣囚系，《乙巳占》曰：“流星入，天下贤士入见，南夷来贡，国有贤臣。”赤云气出入，有暴兵；黄而润泽，诸侯来贡；黑，为国忧。<br>
　　按汉永元铜仪，翼宿十九度，唐开元游仪十八度。旧去极九十七度。景祐测验，翼宿一十八度，距中行西第二星去极百四度。<br>
　　东瓯五星，在翼南，蛮夷星也。《天文录》曰：“东瓯，东越也，今永嘉郡永宁县是也。”芒角、动摇，则蛮夷叛。太白、荧惑守之，其地有兵。<br>
　　按东瓯五星，《晋志》在二十八宿之外，《乾象新书》属张宿；武密书属翼宿，与《步天歌》合。<br>
　　<b>轸宿</b>四星，主冢宰、辅臣，主车骑，主载任。有军出入，皆占于轸。又主风，占死丧。明大，则车驾备；移徙，天子有忧；就聚，则兵起。辖二星，傅轸两旁，主王侯，左辖为王者同姓，右辖为异姓。星明，兵大起；远轸，凶；辖举，南蛮侵；车无辖，国有忧。日食，忧在将相，戒车驾之官，一曰后不安。晕而生背气，其下兵起，城拔，视背所向击之胜，又曰王者恶之。月食，后及大臣忧。月晕，有兵，岁旱，多大风。岁星犯之，为火灾，为民疫，大臣忧，主库者有罪；入，则其国将死；守之，国有丧；七日不移，有赦，又曰君有忧。荧惑犯之，有乱兵；入轸，将军为乱，水伤稼，民多妖言；逆行，为火，为兵。填星犯之，为兵，为土功；入，则兵败；逆行，女主忧；出、入、舍、留，六十日兵起，大旱。太白犯之，为兵起，得地；入，为兵；守之，亡地，将忧；起左角，逆行至轸，失地；经天，则兵满野。辰星犯之，民疫，大臣忧，中国有贵丧；守之，大水；入，则天下以火为忧，一曰国有丧。客星犯之，为兵，为丧；入，则有土功，籴贵，诸侯使来；出，则君使诸侯；守之，边兵起，民饥；守辖，军吏忧。彗星犯之，为兵，为丧；色赤，为君失道，又曰天子起兵，王公废黜。星孛于轸，亦为兵、丧，又曰下谋上，主忧。流星犯之，有兵起，亦有丧，不出一年，库藏空；春夏犯之，为皮革用；秋冬，为水旱不调。<br>
　　按汉永元铜仪，以轸宿为十八度。旧去极九十八度。景祐测验，亦十八度，去极一百度。<br>
　　长沙一星，在轸宿中，入轸二度，去极百五度，主寿命。明，则君寿长，子孙昌。<br>
　　青丘七星，在轸东南，蛮夷之国号。星明，则夷兵盛；动摇，夷兵为乱；守常，则吉。<br>
　　军门二星，在青丘西，一曰在土司空北，天子六宫之门。主营候，设豹尾旗，与南门同占。星非其故，及客星犯之，皆为道不通。<br>
　　器府三十二星，在轸宿南，乐器之府也。明，则八音和，君臣平；不明，则反是。客、彗犯之，乐官诛。赤云气掩之，天下音乐废。<br>
　　土司空四星，在青丘西，主界域，亦曰司徒。均明，则天下丰；微暗，则稼穑不登。太白、荧惑犯之，男女废耕桑。客、彗犯之，为兵起，民流。<br>
　　按《步天歌》，以左辖右辖二星、长沙一星、军门二星、土司空四星、青丘七星、器府三十二星俱属轸宿；《晋志》惟辖星、长沙附于轸，馀在二十八宿之外；《乾象新书》以军门、器府、土司空属翼，青丘属轸；武密书以军门属翼，馀皆属轸。今从《步天歌》，而附见诸家之说。<br>
</div>
			</div>
		<br>
		<h2 style="font-size:1.8em; text-align:center;"><a href="https://zh.wikipedia.org/wiki/%E8%B6%85%E6%96%B0%E6%98%9F" target="_blank">超新星</a>记载</h2>
		<ul>
			<li>
				<h2><a href="https://zh.wikipedia.org/wiki/SN_185" target="_blank"><b>SN 185</b></a></h2>
　　<a href="http://ctext.org/hou-han-shu/tian-wen-xia/zhs" target="_blank"><b>后汉书·天文志下</b></a>：中平二年<sup>[公元185年]</sup>十月癸亥，<b>客星</b>出<b>南门</b>中，大如半筵，五色喜怒稍小，至后年六月消。<br>
			<div class="img1">
				<img src="../starcharts/SNR/SN_185.jpg" alt="" width="400"/><br>
				<a href="https://apod.nasa.gov/apod/ap111110.html" target="_blank">SN 185 疑似遗迹：RCW 86</a> <sup>[<a href="https://inspirehep.net/record/721558" target="_blank">INSPIRE</a>]</sup>
			</div>
			</li>
		</ul>
<script language="javascript">
$(function(){
  $(".classloader2").click(function(){
    $("#contenthere2").load("SN_records.html");
  });
});
</script>
<div class="classloader2" onclick="this.style.display='none';">
	<div class=hover1 style="font-size:1.2em; cursor:pointer; color:#009;">
		<b>　　（点击以加载全文）</b>
	</div>
</div>
<div id="contenthere2"></div>
		<br>
		<h2 style="font-size:1.8em; text-align:center;"><a href="https://zh.wikipedia.org/wiki/%E5%93%88%E9%9B%B7%E5%BD%97%E6%98%9F" target="_blank">哈雷彗星</a>记载</h2>
		<div class="img2">
			<img src="../starcharts/Comet_Halley.jpg" alt="" width="350" /><br>
			<a href="https://en.wikipedia.org/wiki/File:Lspn_comet_halley.jpg" target="_blank">哈雷彗星，摄于 1986 年 3 月 8 日</a>
		</div>
		<ul>
			<li>
				<h2><a href="http://ctext.org/chun-qiu-zuo-zhuan/wen-gong-shi-si-nian/zhs" target="_blank"><b>春秋·文公十四年</b></a></h2>
　　（鲁文公十四年<sup>[公元前613年]</sup>）秋，七月，有<b>星孛</b>入于<b>北斗</b>。
			</li>
			<li>
				<h2><a href="http://ctext.org/shiji/qin-shi-huang-ben-ji/zhs" target="_blank"><b>史记·秦始皇本纪</b></a></h2>
　　（秦始皇）七年<sup>[公元前240年]</sup>，<b>彗星</b>先出东方，见北方，五月见西方。
			</li>
			<li>
				<h2><a href="http://ctext.org/han-shu/tian-wen-zhi/zhs" target="_blank"><b>汉书·天文志</b></a></h2>
　　孝文后二年<sup>[公元前162年]</sup>正月壬寅，<b>天欃</b>夕出西南。<br>
　　孝昭始元<sup>[公元前86年]</sup>中，汉宦者梁成恢及燕王候星者吴莫如见<b>蓬星</b>出西方<b>天市</b>东门，行过<b>河鼓</b>，入<b>营室</b>中。
			</li>
<div class=hover1 style="font-size:1.2em; cursor:pointer; color:#009;" onclick="isHidden('divHidden_Halley'); this.style.display='none';">
	<b>　　（点击以显示全文）</b></div>
<div id="divHidden_Halley" style="display:none">
			<li>
				<h2><a href="http://ctext.org/han-shu/wu-xing-zhi/zhs" target="_blank"><b>汉书·五行志下之下</b></a></h2>
　　元延元年<sup>[公元前12年]</sup>七月辛未，有<b>星孛</b>于<b>东井</b>，践<b>五诸侯</b>，出河戍北，率行<b>轩辕</b>、<b>太微</b>，后日六度有余，晨出东方。十三日夕见西方，犯<b>次妃</b>、<b>长秋</b>、<b>斗</b>、<b>填</b>，蜂炎再贯<b>紫宫</b>中。<b>大火</b>当后，达<b>天河</b>，除于<b>妃后</b>之域。南逝度犯<b>大角</b>、<b>摄提</b>，至<b>天市</b>而按节徐行，炎入市中，旬而后西去，五十六日与<b>仓龙</b>俱伏。
			</li>
			<li>
				<h2><a href="http://ctext.org/hou-han-shu/tian-wen-zhong/zhs" target="_blank"><b>后汉书·天文志中</b></a></h2>
　　（永平）八年<sup>[公元65年]</sup>六月壬午，<b>长星</b>出<b>柳</b>、<b>张</b>三十七度，犯<b>轩辕</b>，刺<b>天船</b>，陵<b>太微</b>，气至<b>上阶</b>，凡见五十六日去。<br>
　　（永和）六年<sup>[公元141年]</sup>二月丁巳，<b>彗星</b>见东方，长六七尺，色青白，西南指<b>营室</b>及<b>坟墓星</b>。丁丑，彗星在<b>奎</b>一度，长六尺。癸未，昏见，西北历<b>昂</b>、<b>毕</b>。甲申，在<b>东井</b>，遂历<b>舆鬼</b>、<b>柳</b>、<b>七星</b>、<b>张</b>，光炎及<b>三台</b>，至<b>轩辕</b>中灭。
			</li>
			<li>
				<h2><a href="http://ctext.org/hou-han-shu/tian-wen-xia/zhs" target="_blank"><b>后汉书·天文志下</b></a></h2>
　　（建安）二十三年<sup>[公元218年]</sup>三月，<b>孛星</b>晨见东方二十余日，夕出西方，犯历<b>五车</b>、<b>东井</b>、<b>五诸侯</b>、<b>文昌</b>、<b>轩辕</b>、<b>后妃</b>、<b>太微</b>，锋炎指<b>帝坐</b>。
			</li>
			<li>
				<h2><a href="http://ctext.org/wiki.pl?if=gb&chapter=315149&remap=gb" target="_blank"><b>晋书·天文志下</b></a></h2>
　　惠帝元康五年<sup>[公元295年]</sup>四月，有<b>星孛</b>于<b>奎</b>，至<b>轩辕</b>、<b>太微</b>，经<b>三台</b>、<b>太陵</b>。<br>
　　孝武宁康二年<sup>[公元374年]</sup>正月丁巳，有<b>星孛</b>于<b>女虚</b>，经<b>氐</b>、<b>亢</b>、<b>角</b>、<b>轸</b>、<b>翼</b>、<b>张</b>。至三月丙戌，<b>彗星</b>见于<b>氐</b>。<br>
			</li>
			<li>
				<h2><a href="http://ctext.org/wiki.pl?if=gb&chapter=99416&remap=gb" target="_blank"><b>宋书·天文志四</b></a></h2>
　　元嘉二十八年<sup>[公元451年]</sup>五月，<b>彗星</b>见<b>卷舌</b>，入<b>太微</b>，逼<b>帝座</b>，犯<b>上相</b>，拂<b>屏</b>，出<b>端门</b>，灭<b>翼</b>、<b>轸</b>。
			</li>
			<li>
				<h2><a href="http://ctext.org/wiki.pl?if=gb&chapter=134767&remap=gb" target="_blank"><b>魏书·天象志之四</b></a></h2>
　　（永安三年<sup>[公元530年]</sup>）七月甲午，有<b>彗星</b>晨见东北方，在<b>中台</b>东一丈，长六尺，色正白，东北行，西南指；丁酉，距<b>下台</b>上星西北一尺而晨伏；庚子，夕见西北方，长尺，东南指，渐移入<b>氐</b>；至八月己未，渐见；癸亥，灭。
			</li>
			<li>
				<h2><a href="http://ctext.org/wiki.pl?if=gb&chapter=89096&remap=gb" target="_blank"><b>隋书·天文志下</b></a></h2>
　　（大业）三年<sup>[公元607年]</sup>三月辛亥，<b>长星</b>见西方，竟天，干历<b>奎娄</b>、<b>角亢</b>而没；至九月辛未，转见南方，亦竟天，又干<b>角亢</b>，频扫<b>太微帝座</b>，干犯列宿，唯不及<b>参</b>、<b>井</b>。经岁乃灭。
			</li>
			<li>
				<h2><a href="http://ctext.org/wiki.pl?if=gb&chapter=747923&remap=gb" target="_blank"><b>旧唐书·天文志下</b></a></h2>
　　文明元年<sup>[公元684年]</sup>七月二十二日，西方有<b>彗</b>，长丈余，凡四十九日灭。<br>
　　乾元三年<sup>[公元760年]</sup>四月丁巳夜五更，<b>彗</b>出东方，色白，长四尺，在<b>娄</b>、<b>胃</b>间，疾行向东北角，历<b>昴</b>、<b>毕</b>、<b>觜</b>、<b>参</b>、<b>井</b>、<b>鬼</b>、<b>柳</b>、<b>轩辕</b>，至<b>太微右执法</b>七寸所，凡五十余日方灭。<br>
　　开成二年<sup>[公元837年]</sup>二月丙午夜，<b>彗</b>出东方，长七尺余，在<b>危</b>初度，西指。戊申夜，<b>危</b>之西南，彗长七尺，芒耀愈猛，亦西指。癸丑夜，彗在<b>危</b>八度。庚申夜，在<b>虚</b>三度半。辛酉夜，彗长丈余，直西行，稍南指，在<b>虚</b>一度半。壬戌夜，彗长二丈，其广三尺，在<b>女</b>九度。癸亥夜，彗愈长广，在<b>女</b>四度。三月甲子朔，其夜，彗长五丈，岐分两尾，其一指<b>氐</b>，其一掩<b>房</b>，在<b>斗</b>十度。丙寅夜，彗长六丈，<b>尾</b>无岐，北指，在<b>亢</b>七度。文宗召司天监硃子容问星变之由，子容曰：“彗主兵旱，或破四夷，古之占书也。然天道悬远，唯陛下修政以抗之。”乃敕尚食，今后每日御食料分为十日。其夜彗长五丈，阔五尺，却西北行，东指。戊辰夜，彗长八丈有余，西北行，东指，在<b>张</b>十四度。诏天下放系囚，撤乐减膳，避正殿；先是，群臣拜章上徽号，宜并停。癸未夜，彗长三尺，出<b>轩辕</b>之右，东指，在<b>张</b>七度。
			</li>
			<li>
				<h2><a href="http://ctext.org/wiki.pl?if=gb&chapter=875337&remap=gb" target="_blank"><b>新五代史·司天考</b></a></h2>
　　（乾化二年<sup>[公元912年]</sup>四月）壬申，<b>彗</b>出于<b>张</b>；甲戌，彗出<b>灵台</b>。
			</li>
			<li>
				<h2><a href="http://ctext.org/wiki.pl?if=gb&chapter=462767&remap=gb" target="_blank"><b>宋史·天文志九</b></a></h2>
　　端拱二年<sup>[公元989年]</sup>七月戊子，（彗）又出<b>东井</b>，<b>积水</b>西，青白色，光芒渐长，辰见东北，旬日夕见西北，历<b>右摄提</b>，凡三十日至<b>亢</b>没。<br>
　　治平三年<sup>[公元1066年]</sup>三月己未，<b>彗</b>出<b>营室</b>，晨见东方，长七尺许，西南指<b>危</b>洎<b>坟墓</b>，渐东速行，近日而伏。至辛巳，夕见西南，北有星，无芒彗，益东方，别有白气一，阔三尺许，贯<b>紫微极星</b>并<b>房宿</b>，首尾入浊，益东行，历<b>文昌</b>、<b>北斗</b>贯<b>尾</b>。至壬午，星复有芒彗，长丈馀，阔三尺馀，东北指，历<b>五车</b>，白气为岐横天，贯<b>北河</b>、<b>五诸侯</b>、<b>轩辕</b>、<b>太微五帝坐内五诸侯</b>及<b>角</b>、<b>亢</b>、<b>氐</b>、<b>房宿</b>。癸未，彗长丈五尺，星有彗气如一升器，历<b>营室</b>至<b>张</b>，凡一十四舍，积六十七日，星气孛皆灭。<br>
　　绍兴十五年<sup>[公元1145年]</sup>四月戊寅，<b>彗星</b>见东方。丙申，复见于<b>参</b>度。五月丁巳，化为客星，其色青白。壬戌，留守<b>张</b>，至六月丁亥乃消。<br>
　　嘉定十五年<sup>[公元1222年]</sup>八月甲午，<b>彗星</b>见<b>右摄提</b>，光芒三尺余，体类<b>岁星</b>，凡两月，历<b>氐</b>、<b>房</b>、<b>心</b>乃没。
			</li>
			<li>
				<h2><a href="http://ctext.org/wiki.pl?if=gb&chapter=887001&remap=gb" target="_blank"><b>元史·天文志上</b></a></h2>
　　自（大德五年<sup>[公元1301年]</sup>）八月庚辰，<b>彗</b>出<b>井</b>二十四度四十分，如<b>南河大星</b>，色白，长五尺，直西北，后经<b>文昌斗魁</b>，南扫<b>太阳（守）</b>，又扫<b>北斗天机</b>、<b>紫微垣</b>、<b>三公</b>、<b>贯索</b>，星长丈余，至<b>天市垣巴蜀</b>之东、<b>梁楚</b>之南、<b>宋</b>星上，长盈尺，凡四十六日而灭。
			</li>
			<li>
				<h2><a href="http://ctext.org/wiki.pl?if=gb&chapter=892041&remap=gb" target="_blank"><b>明史·天文志三</b></a></h2>
　　（洪武）十一年<sup>[公元1378年]</sup>九月甲戌，有<b>星</b>见于<b>五车</b>东北，发芒丈余。扫<b>内阶</b>，入<b>紫微宫</b>，扫<b>北极</b>五星，犯<b>东垣少宰</b>，入<b>天市垣</b>，犯<b>天市</b>。至十月己未，阴云不见。<br>
　　（景泰）七年<sup>[公元1456年]</sup>四月壬戌，<b>彗星</b>东北见于<b>胃</b>，长二尺，指西南。五月癸酉，渐长丈余。戊子，西北见于<b>柳</b>，长九尺余，扫犯<b>轩辕星</b>。甲午，见于<b>张</b>，长七尺余，扫<b>太微</b>北，西南行。六月壬寅，入<b>太微垣</b>，长尺余。十二月甲寅，彗星复见于<b>毕</b>，长五寸，东南行，渐长，至癸亥而没。<br>
　　（嘉靖）十年<sup>[公元1531年]</sup>闰六月乙巳，<b>彗星</b>见于<b>东井</b>，长尺余，扫<b>轩辕第一星</b>。芒渐长，至<b>翼</b>，长七尺余。东北扫<b>天樽</b>，入<b>太微垣</b>，扫<b>郎位</b>，行<b>角</b>度，东南扫<b>亢</b>北第二星，渐敛，积三十四日而没。<br>
　　（万历）三十五年<sup>[公元1607年]</sup>八月辛酉朔，<b>彗星</b>见<b>东井</b>，指西南，渐往西北。壬午，自<b>房</b>历<b>心</b>灭。
			</li>
			<li>
				<h2><a href="http://ctext.org/wiki.pl?if=gb&chapter=974042&remap=gb#p34" target="_blank"><b>清朝文献通考·象纬考十二</b></a></h2>
　　（康熙二十一年<sup>[公元1682年]</sup>七月）己巳，<b>彗星</b>见东北方，白色，尾迹长二尺余，指西南，在<b>井宿北河</b>北。壬申，行东北，尾迹长六尺余。<br>
　　（乾隆）二十四年<sup>[公元1759年]</sup>三月甲午，<b>彗星</b>见于<b>虚宿</b>之次，色苍白，尾迹长尺余，指西南，每夜顺行，十余日伏不见。四月戊辰，复出在<b>张宿</b>，体势甚微，向东顺行，至五月初隐伏。
			</li>
			<li>
				<h2><a href="../starcharts/刘锦藻_清朝续文献通考_象纬考.pdf" target="_blank"><b>清朝续文献通考·象纬考十</b></a></h2>
　　（道光）十五年<sup>[公元1835年]</sup>闰六月十一日，<b>彗星</b>见。<br>
　　（宣统）二年<sup>[公元1910年]</sup>四月初二日寅初初刻，东北方云中<b>彗星</b>出见，尾指西南方。因在云中，未能考测。初五日寅初一刻，东北方见彗星，在<b>外屏</b>之北，尾指西南<b>危宿、土公吏</b>之间，测得彗星高四度，正东偏北十五度，嗣于十六日不见。四月十八日戌正三刻，正西偏南<b>柳宿</b>间彗星出见，尾指东南<b>翼宿、明堂</b>之间，测得彗星高二十六度，正西偏南十二度。日渐微，至五月三十日不见。
			</li>
</div>
		</ul>
		<br>
		<h1>相关博文</h1>
		<ul>
			<li><h2><a href="http://hep.world/%e4%b8%ad%e5%9b%bd%e6%98%9f%e5%ae%98%e7%ae%80%e4%bb%8b%e4%b9%8b%e4%b8%80%ef%bc%9a%e6%a6%82%e8%bf%b0/" target="_blank"><b>中国星官简介之一：概述</b></a><h2></li>
			<li><h2><a href="http://hep.world/%e4%b8%ad%e5%9b%bd%e6%98%9f%e5%ae%98%e7%ae%80%e4%bb%8b%e4%b9%8b%e4%ba%8c%ef%bc%9a%e7%b4%ab%e5%be%ae%e5%9e%a3/" target="_blank"><b>中国星官简介之二：紫微垣</b></a><h2></li>
			<li><h2><a href="http://hep.world/%e4%b8%ad%e5%9b%bd%e6%98%9f%e5%ae%98%e7%ae%80%e4%bb%8b%e4%b9%8b%e4%b8%89%ef%bc%9a%e5%a4%aa%e5%be%ae%e5%9e%a3/" target="_blank"><b>中国星官简介之三：太微垣</b></a><h2></li>
			<li><h2><a href="http://hep.world/%e4%b8%ad%e5%9b%bd%e6%98%9f%e5%ae%98%e7%ae%80%e4%bb%8b%e4%b9%8b%e5%9b%9b%ef%bc%9a%e5%a4%a9%e5%b8%82%e5%9e%a3/" target="_blank"><b>中国星官简介之四：天市垣</b></a><h2></li>
			<li><h2><a href="http://hep.world/%e4%b8%ad%e5%9b%bd%e6%98%9f%e5%ae%98%e7%ae%80%e4%bb%8b%e4%b9%8b%e4%ba%94%ef%bc%9a%e4%b8%9c%e6%96%b9%e8%8b%8d%e9%be%99%e4%b8%83%e5%ae%bf/" target="_blank"><b>中国星官简介之五：东方苍龙七宿</b></a><h2></li>
			<li><h2><a href="http://hep.world/%e4%b8%ad%e5%9b%bd%e6%98%9f%e5%ae%98%e7%ae%80%e4%bb%8b%e4%b9%8b%e5%85%ad%ef%bc%9a%e5%8c%97%e6%96%b9%e7%8e%84%e6%ad%a6%e4%b8%83%e5%ae%bf/" target="_blank"><b>中国星官简介之六：北方玄武七宿</b></a><h2></li>
			<li><h2><a href="http://hep.world/%e4%b8%ad%e5%9b%bd%e6%98%9f%e5%ae%98%e7%ae%80%e4%bb%8b%e4%b9%8b%e4%b8%83%ef%bc%9a%e8%a5%bf%e6%96%b9%e7%99%bd%e8%99%8e%e4%b8%83%e5%ae%bf/" target="_blank"><b>中国星官简介之七：西方白虎七宿</b></a><h2></li>
			<li><h2><a href="http://hep.world/%e4%b8%ad%e5%9b%bd%e6%98%9f%e5%ae%98%e7%ae%80%e4%bb%8b%e4%b9%8b%e5%85%ab%ef%bc%9a%e5%8d%97%e6%96%b9%e6%9c%b1%e9%9b%80%e4%b8%83%e5%ae%bf/" target="_blank"><b>中国星官简介之八：南方朱雀七宿</b></a><h2></li>
			<li><h2><a href="http://hep.world/%e4%b8%ad%e5%9b%bd%e5%8f%a4%e7%b1%8d%e4%b8%ad%e7%9a%84%e8%b6%85%e6%96%b0%e6%98%9f%e8%ae%b0%e8%bd%bd/" target="_blank"><b>中国古籍中的超新星记载</b></a><h2></li>
			<li><h2><a href="http://hep.world/%e4%b8%ad%e5%9b%bd%e5%8f%a4%e7%b1%8d%e4%b8%ad%e7%9a%84%e5%93%88%e9%9b%b7%e5%bd%97%e6%98%9f%e8%ae%b0%e8%bd%bd/" target="_blank"><b>中国古籍中的哈雷彗星记载</b></a><h2></li>
		</ul>
	</body>
	<footer>
		<br><br><br><br>
		<table class="bc" align="center";>
			<tr>
				<th>
					<script type="text/javascript" src="http://ipaddress.is/js/ipwidget.js"></script>
					<script type="text/javascript">var ip_widget_var = ip_widget_var || [];ip_widget("#ffffff","#edfeff","#000000",0,0,800);</script>
					<noscript><a href="http://ipaddress.is">IP Address Lookup</a></noscript>
				</th>
				<th>
					&nbsp;&nbsp;&nbsp;<script type="text/javascript" src="http://widget.supercounters.com/hit.js"></script><script type="text/javascript">sc_hit(1206227,142,5);</script><br><noscript><a href="http://www.supercounters.com" target="_blank">Tumblr Hit Counter</a></noscript>
				</th>
			</tr>
		</table>
	</footer>
	<script>
		(function(i,s,o,g,r,a,m){i['GoogleAnalyticsObject']=r;i[r]=i[r]||function(){
		(i[r].q=i[r].q||[]).push(arguments)},i[r].l=1*new Date();a=s.createElement(o),
		m=s.getElementsByTagName(o)[0];a.async=1;a.src=g;m.parentNode.insertBefore(a,m)
		})(window,document,'script','https://www.google-analytics.com/analytics.js','ga');
		ga('create', 'UA-102437681-1', 'auto');
		ga('send', 'pageview');
	</script>
</html>
